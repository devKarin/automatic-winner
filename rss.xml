<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
    <channel>
        <title>223435 ajaveeb</title>
        <link>https://devkarin.github.io/automatic-winner/blog</link>
        <atom:link href="https://devkarin.github.io/automatic-winner/rss.xml" rel="self"
            type="application/rss+xml" />
        <lastBuildDate>Fri, 10 Mar 2023 06:40:00 +0000</lastBuildDate>
        <description>Ajaveeb ITSPEA kursuseks etteantud teemadel</description>
        <language>et</language>
        <category>IT</category>
        <image>
            <url>https://devkarin.github.io/automatic-winner/img/ambientscanner.png</url>
            <title>223435 ajaveeb</title>
            <link>https://devkarin.github.io/automatic-winner/blog</link>
        </image>
        <item>
            <title>Sündinud internetis</title>
            <link>https://devkarin.github.io/automatic-winner/blog#5</link>
            <guid>https://devkarin.github.io/automatic-winner/blog#5</guid>
            <pubDate>Fri, 10 Mar 2023 08:39:00 -0200</pubDate>
            <description>
                &lt;p&gt;
                Meie pereringis on käibel üks omamoodi klassifikaator: &quot;aias kasvanud
                lapsed&quot; ja
                &quot;internetis
                kasvanud lapsed&quot;. Vahe nende kahe grupi vahel on ilmselt selgitamatagi
                arusaadav. Mis aga
                ei
                pruugi olla nii iseenesest mõistetav, on nende gruppide taju erinevus - see, kuidas
                nendesse
                erinevatesse klassidesse kuuluvad inimesed tajuvad keskkonda enda ümber ja kuidas
                nad
                probleemidele lähenevad.
                &lt;/p&gt;&lt;br&gt;
                &lt;p&gt;
                Kõige lähedasem üldtuntud liigitus, mis enam-vähem järgiks meie &quot;aias kasvanud
                laste&quot;
                ja
                &quot;internetis kasvanud laste&quot; erinevuse mõtet, oleks vast generatsioonide
                teooria.
                &quot;Aias kasvanud
                lapsi&quot; võiks tinglikult generatsiooniks Y või Millenniumilasteks nimetada ja
                &quot;internetis
                kasvanud lapsi&quot; saaks märkida generatsiooniga Z, mida mõnel pool on viidatud ka
                kui
                &quot;lumehelbekesed&quot;. Generatsioon Y on näinud inimeste sündimist, kasvamist,
                võrgustumist
                ja võrgus
                edasi kasvamist, aga nad siiani ei oska nad päris hästi ette kujutada võrku
                sündimist ja seal
                terve oma elu elamist nii nagu seda teeb generatsioon Z. Kuigi tuleb nõustuda
                mitmete autoritega
                [&lt;a href="https://devkarin.github.io/automatic-winner/blog#b5r1"&gt;1&lt;/a&gt;], [&lt;a href="https://devkarin.github.io/automatic-winner/blog#b5r2"&gt;2&lt;/a&gt;], kes
                viitavad ebakõladele generatsioonide
                määratlemisel, on siiski selge, et erinevus
                on nende vahel olemas ja see pole väike - võrku sündimine mõjutab terve
                generatsiooni
                maailmapilti ja psühholoogilisi aspekte [&lt;a href="https://devkarin.github.io/automatic-winner/blog#b5r3"&gt;3&lt;/a&gt;].
                &lt;/p&gt;&lt;br&gt;
                &lt;p&gt;
                Virginia Shea üks netiketikäskudest väljendab nõuet käituda veebikeskkonnas
                samamoodi nagu
                igapäevaelus (&lt;em&gt;Adhere to the same standards of behavior online that you
                follow in real
                life&lt;/em&gt;) [&lt;a href="https://devkarin.github.io/automatic-winner/blog#b5r4"&gt;4&lt;/a&gt;].
                Kuidas seda peaksid tegema inimesed, kes on sündinud internetti ja kasvanud veebis?
                Need, kellel
                pole nn päris elu? Need, kelle jaoks nn päris elu ongi elu veebis? Kuidas peaksid
                nemad teadma,
                mida sellise käitumisjuhisega öelda soovitakse? Selliste inimeste osakaal järjest
                kasvab. Kuidas
                selgitada inimestele, kes on sellises keskkonnas kasvanud, kuidas nad peaks seal
                käituma? Või
                kas need inimesed, kes pole selles keskkonnas sündinud ja kasvanud, peaksid üldse
                olema need,
                kes nn kohalikele kombeid õpetama tulevad? See on täiesti asjakohane küsimus, võttes
                arvesse, et
                noorem generatsioon, vaatamata võrgustumisele või just seetõttu teadvustab endale
                suurepäraselt,
                et anonüümsust pole olemas ning käitub seetõttu pigem ettevaatlikumalt ja
                konservatiivsemalt kui
                neile eelnenud põlvkond [&lt;a href="https://devkarin.github.io/automatic-winner/blog#b5r3"&gt;3&lt;/a&gt;].
                &lt;/p&gt;&lt;br&gt;
                &lt;p&gt;
                Kuigi siinkirjutaja peab end &quot;aias kasvanud lapseks&quot;, kelle ellu tuli
                internet
                võrdlemisi hilja,
                on juhis käituda veebikeskkonnas nagu päriselus ikkagi üksjagu segadust tekitav.
                Tegelikult
                polegi ju vahet, mis on inimese nn sünnikeskkond, on üsna selge, et teise
                kultuuriruumi või
                keskkonda minnes, ei saa seal kõiki samasuguseid reegleid, seadusi ja harjumusi
                rakendada nagu
                seal, kust tuldi, muidu poleks need keskkonnad ju erinevad. Küsimus kerkibki pigem
                sellest, et
                millise keskkonna reegleid millisele keskkonnale üle kanda ja kes peaks olema need,
                kes ütlevad,
                mis on õige ja miks me neid peaks uskuma. Kes on need interneti vanemad, kelle sõna
                me peaks
                kuulama ja miks just nemad saavad olla interneti vanemad?
                &lt;/p&gt;&lt;br&gt;
                &lt;p&gt;
                Siinkirjutaja on muu hulgas üsna regulaarselt jälginud Riigikogu infotunde, et olla
                kursis
                päevakajaliste teemadega ja asetada mõned vastuseta jäänud küsimused taustal
                toimuvate
                protsesside konteksti. Kohati hakkab Riigikogu saalis toimuvat jälgides ikka väga
                piinlik -
                terve maailm on näinud üsna laia paletti eestlaste omavahelistest loomingulistest
                solvangutest,
                trollimistest ja võimudemonstratsioonidest. Üsna mitmel korral on peast läbi käinud
                mõte, et
                Riigikogu moderaator päriselus ehk Riigikogu esimees võiks olla sama tõhus ja karm
                nagu
                moderaatorid ja moderaator-botid veebikeskkondades. Võib-olla peaks hoopis interneti
                reegleid
                päriselule rakendama ja selle netiketi reegli ümber sõnastama?
                &lt;/p&gt;&lt;br&gt;
                &lt;p&gt;
                Võttes arvesse aga, et Riigikogu on läbilõige Eesti ühiskonnast, muutub see pilt
                vaatleja peas
                natuke - nii nagu nad on esindatud Eesti ühiskonnas, jagub ka riigikokku nii põhi-,
                kesk- kui
                kõrgharidusega inimesi, natuke intelligentsemaid ja natuke vähemintelligentsemaid,
                natuke
                ausamaid ja natuke vähemausamaid, natuke tolerantsemaid ja natuke
                vähemtolerantsemaid jne. Päris
                ära ei tohiks unustada ka vaimsete häirete esinemise võimalust - Riigikogu liikmed
                ei ole
                jumalad ja ka neil võib olla mitmesuguseid inimlikke hädasid, sealhulgas vaimse
                tervise häireid.
                Tervise Arengu Instituudi ja Tartu Ülikooli värske uuringu tulemused paljastavad, et
                peaaegu
                veerandil täiskasvanutest esines aastatel 2016 - 2021 vähemalt üks psüühikahäire
                diagnoos [&lt;a
                href="https://devkarin.github.io/automatic-winner/blog#b5r5"&gt;5&lt;/a&gt;].
                Kõige sagedasem diagnoositud häire oli depressioon, sageduselt teisel kohal olid
                ärevushäired
                [&lt;a href="https://devkarin.github.io/automatic-winner/blog#b5r5"&gt;5&lt;/a&gt;]. Kuigi depressioon on saanud niivõrd
                tavapäraseks ja kohati ka vääriti
                tõlgendatud mõisteks,
                tuleb meeles pidada, et kui depressioonil puuduks mõju inimese toimimisele ja
                käitumisele, siis
                kas seda oleks üldse mõtet või võimalikki diagnoosida?
                &lt;/p&gt;&lt;br&gt;
                &lt;p&gt;
                Teine oluline aspekt, millele väga palju tähelepanu ei pöörata ja mille olulisust ei
                teadvustata, on inimeste erinev võime infot interpreteerida. Kuigi siinkirjutajale
                ei ole see
                aspekt iseenesest üllatuseks, olid täiskasvanud eestlaste lugemisoskuste täpsemad
                kirjeldused
                ometi šokeerivad lugeda. 2015. aastal uuris Ene Varik-Maasik oma doktoritöös [&lt;a
                href="https://devkarin.github.io/automatic-winner/blog#b5r6"&gt;6&lt;/a&gt;] kolme erineva
                inimgrupi - kinnipeetavad, täiskasvanute gümnaasiumi õpilased ja üliõpilased -
                kirjaoskust.
                Kuigi oli ootuspärane, et kinnipeetavate tulemused olid kõige kehvemad ja
                üliõpilaste tulemused
                kõige paremad, tundub uskumatu, et peaaegu viiendik (täpsemalt 18,9%) üliõpilastest
                vastas
                valesti küsimusele, mis oli esitatud ravimikarbile kirjutatud ravimiinfo kohta.
                Küsimus kõlas:
                &quot;Mitu tabletti maksimaalselt võivad võtta üle 12-aastased lapsed ja
                täiskasvanud
                ööpäevas?&quot; [&lt;a href="https://devkarin.github.io/automatic-winner/blog#b5r6"&gt;6&lt;/a&gt;].
                Varik-Maasik nendib oma töös, et enam kui veerandil üliõpilastest ei küündi
                kirjaoskus
                funktsionaalsest tasemest kõrgemale ja pole seega piisav ülikoolis edukalt hakkama
                saamiseks
                [&lt;a href="https://devkarin.github.io/automatic-winner/blog#b5r6"&gt;6&lt;/a&gt;]. Siinkirjutaja soovitab kõigil selle
                doktoritööga tutvuda ja muuhulgas
                süveneda ka metoodika
                osasse. See on huvitav lugemine.
                &lt;/p&gt;&lt;br&gt;
                &lt;p&gt;
                Seega, lisaks sellele, et me peaksime netisuhtluses käituma kui päriselus, tuleks
                arvesse võtta
                ka seda, et ei madal vaimne võimekus, kesine kirjaoskus ega erinevad vaimsete
                häirete diagnoosid
                ja nende mõju inimeste käitumisele, sealhulgas üksteisega suhtlemisele, ei kao mingi
                ime läbi
                ära, kui päriselust interneti keskkonda liikuda. Nende ja teiste iseärasustega
                arvestamine
                suhtlemisel on eelkõige aga võimekamate ja ümbritsevat paremini tajuvate inimeste
                vastutus. Pole
                ju võimalik inimesele, kes pole võimeline oma tegudest aru saama, panna nende eest
                täit
                vastutust. Siit aga küsimus - mida teha? Muuta internet suletud keskkonnaks või
                proovida leida
                mingi üldsusele vastuvõetav piir, milleni suhtlust reguleerida?
                &lt;/p&gt;&lt;br&gt;
                &lt;p&gt;
                Virginia Shea netiketi reeglitest on siinkirjutaja arvates kõige olulisem ja ajatum
                inimeseks
                olemise käsk (&lt;em&gt;Remember the Human&lt;/em&gt;) [&lt;a
                href="https://devkarin.github.io/automatic-winner/blog#b5r7"&gt;7&lt;/a&gt;]. Kuigi internetis on omavahel
                inimesi suhtlemas palju
                vähem kui erinevaid roboteid, ei muuda see midagi - ka robotitega suheldes tuleb
                jääda
                tsiviliseerituks ja viisakaks. Võiks ju küsida, mis vahet sel on - robot ei tunne
                midagi, ta ei
                solvu. See pole siinkirjutaja arvates eriti oluline, sest suhtlus- ja käitumisviisi
                valik näitab
                midagi eelkõige me endi kohta, mitte teiste kohta. Kuigi see pole päris täpne
                tõlgendus, võiks
                seda ette kujutada kui enda peegelpildiga suhtlemist - kõik, mille me endast välja
                saadame, on
                mõeldud ja suunatud meile endile. Miks me peaks meie endi suhtes nii lugupidamatud
                olema, et
                lubame endale jämedat käitumist?
                &lt;/p&gt;&lt;br&gt;
                &lt;p&gt;
                Hea küsimus on jällegi siinkohal, kuidas neile inimestele, kes ei oska isegi
                päriselus enda
                vastas inimest näha, teha interneti keskkonnas, mis kubiseb robotitest, selgeks, et
                iga
                osapoolega, mis temaga suhtleb, tuleb käituda kui inimesega?
                &lt;/p&gt;&lt;br&gt;
                &lt;p&gt;
                Laiem probleem seega pole mitte internetis kui teistsuguses keskkonnas, vaid selles,
                et inimesed
                lihtsalt ei oska või soovi viisakalt käituda.
                &lt;/p&gt;&lt;br&gt;
                &lt;p&gt;
                Kui mitteoskamisest ja selle seotusest väheste kogemustega, madalama vaimse
                võimekusega või
                psüühhiliste häiretega võib veel aru saada, siis mitte soovimist on pisut raskem
                mõista. Vähest
                motivatsiooni viisakalt ja lugupidavalt käituda on siinkirjutaja märganud
                kõikvõimalikes
                ühiskonnagruppides, kuid nii töistes rollides, suheldes tihedasti klientidega kui ka
                õpilase ja
                üliõpilasena erinevates õppeasutustes, on teistest ses osas silmatorkavamad kaks
                iseäralikku
                gruppi - keskmisest jõukamad, aga mitte ülijõukad inimesed ja keskmisest suuremat
                vaimset
                võimekust nõudvates töistes rollides, kuid mitte oma valdkonna absoluutseteks
                tippudeks
                tunnistatud inimesed. Nende hulka kuuluvad näiteks väikefirmade juhid, suurfirmade
                kohalike
                üksuste juhid, riigiasutuste ülemkeskastme juhid ja nende nõunikud, mõned õpetajad,
                koolijuhid
                ja õppejõud. Võimalik, et see tuleneb asjaolude kombinatsioonist, millest olulisemad
                tunduvad
                olevat teistest mõnevõrra edukam käekäik ja samal ajal mitte kõige avaram
                maailmapilt. Olgu
                siinkohal tugevasti toonitatud, et tegu on siinkirjutaja isiklike tähelepanekutega,
                mitte
                teadustöödel või sõltumatutel uuringutel põhinevate andmetega, mistõttu ei ole
                mõistlik
                mingisugust süvaanalüüsi siinkohal läbi viia.
                &lt;/p&gt;&lt;br&gt;
                &lt;p&gt;
                Siiski julgeb siinkirjutaja sajaprotsendilise kindlusega väita, et tegelikult ei ole
                mitte keegi
                meist patust puhas - kindlasti on esinenud hetki nii päriselus kui
                internetikeskkonnas, mil me
                kõik oleme mõtlematult mõne sõna lendu lasknud, kellegagi arvestamata jätnud, endast
                välja
                läinud, olnud lugupidamatud ja pidanud end teistest paremateks ning lugenud seega
                sellist
                käitumist justkui õigustatuks. Kõige murettekitavamad juhud pole seejuures mitte
                need, millest
                ise oleme tagantjärele aru saanud, vaid need, mis meile endile meie käitumise kohta
                on
                märkamatuks jäänud.
                &lt;/p&gt;&lt;br&gt;
                &lt;p&gt;
                Suhtlemine on väga keeruline protsess, milles mängivad rolli nii meie sünni- ja
                kasvukeskkond,
                kasvatus, intelligents, kogemused, harjumused, kultuuri- ja väärtusruum ja palju
                muud. Pigem on
                ootuspärane, et varem või hiljem me libastume ja eksime, kuid kõige olulisem on
                seejuures aru
                saada, mille vastu me eksisime ja mitte tahtlikult kellelegi liiga teha ning võtta
                tulevikusuhtluses arvesse oma minevikukogemusi ja olla iga korraga natuke rohkem
                parem mina. See
                ongi inimeseks olemine.
                &lt;/p&gt;&lt;br&gt;
                &lt;p&gt;
                Siiski, teisest küljest vaadatuna võib tõlgendada reeglit &lt;em&gt;Remember the Human&lt;/em&gt; ka
                negatiivsema
                poole pealt. Mõistlik on arvesse võtta, et nii nagu veebivälises elus, esineb ka
                internetiavarustes kuritegelikke inimesi ehk siis veel üks grupp sihilikke
                väärkäitujaid. Mida
                tavaliselt soovitatakse, on see, et selliste ohtude olemasolu tuleb endale
                teadvustada, selliste
                inimeste rünnakute eest tuleb end kaitsta. Jah, kõik on õige. Ma siiski arvan, et on
                veel
                midagi, mis võiks aidata - ärge andke sellistele inimestele põhjust enda vastu huvi
                tundma
                hakata. Mõelge ikka mitu korda, kuhu ja miks te infot enda kohta jagate.
                &lt;/p&gt;&lt;br&gt;
                &lt;p&gt;
                Sugugi mitte kahjuks ei tule ka see, kui suhtuda pisut konservatiivsemalt ka
                päriselus enda
                kohta info jagamisse. Teie kolleegid, tööandja või isegi riigiasutuse ametnikud ei
                ole reeglina
                samal tasemel motiveeritud teie andmeid salajas hoidma, nagu te ise seda teeksite.
                Alati on
                täielik õigus küsida, kus ja mil viisil neid andmeid kasutatakse ja kes nende
                andmetega
                toimetab.
                &lt;/p&gt;&lt;br&gt;
                &lt;p&gt;
                Ühest küljest me võib-olla ei peaks nii palju &quot;õpetama&quot; inimesi, kes on
                sündinud
                internetist
                ümbritsetuna - neile on see loomulik kasvu- ja suhtluskeskkond. Teisalt jälle, tuleb
                välja, et
                ka reaalelus inimeseks olemist tuleb teadvustada ja seda ka järjepidevalt õppida.
                &lt;/p&gt;&lt;br&gt;
                &lt;h3&gt;Viited&lt;/h3&gt;
                &lt;ul&gt;
                &lt;li id="b5r1"&gt;[1] Araste L. &lt;em&gt;Z-põlvkond kui meem.&lt;/em&gt;
                Müürileht. 02.04.2018. &lt;a
                href="https://www.muurileht.ee/z-polvkond-kui-meem/"&gt;https://www.muurileht.ee/z-polvkond-kui-meem/&lt;/a&gt;
                [Külastatud 06.03.2023].&lt;/li&gt;
                &lt;li id="b5r2"&gt;[2] Laugmaa A. &lt;em&gt;Erinevate generatsioonide ootused
                finantsteenustele.&lt;/em&gt; Magistritöö. Tartu Ülikool; 2016. (Kättesaadav: &lt;a
                href="http://dspace.ut.ee/bitstream/handle/10062/52246/laugmaa_anneli.pdf"&gt;http://dspace.ut.ee/bitstream/handle/10062/52246/laugmaa_anneli.pdf&lt;/a&gt;
                [Külastatud 06.03.2023])&lt;/li&gt;
                &lt;li id="b5r3"&gt;[3] &lt;em&gt;I Am Gen Z.&lt;/em&gt; [Documentary] Directed by:
                Liz Smith.
                United Kingdom: Coco &amp; Claude Films, Entertaining TV, Swipe Left for Addiction;
                2021.&lt;/li&gt;
                &lt;li id="b5r4"&gt;[4] Ross S.T., Albion.com. &lt;em&gt;The Core Rules Of
                Netiquette. Rule 2: Adhere to the
                same
                standards of behavior online that you follow in real life.&lt;/em&gt; &lt;a
                href="http://www.albion.com/netiquette/rule2.html"&gt;http://www.albion.com/netiquette/rule2.html&lt;/a&gt;
                [Külastatud 06.03.2023].&lt;/li&gt;
                &lt;li id="b5r5"&gt;[5] Eesti rahvastiku vaimse tervise uuringu konsortsium.
                &lt;em&gt;Eesti rahvastiku vaimse
                tervise
                uuringu lõpparuanne.&lt;/em&gt; [PDF] Tallinn, Tartu: Tervise Arengu Instituut,
                Tartu Ülikool; 2022. &lt;a
                href="https://sm.ee/uudised-ja-pressiinfo/andmed/uuringud-ja-analuusid"&gt;https://sm.ee/uudised-ja-pressiinfo/andmed/uuringud-ja-analuusid&lt;/a&gt;
                [Külastatud 06.03.2023]&lt;/li&gt;
                &lt;li id="b5r6"&gt;[6] Varik-Maasik E. &lt;em&gt;Erineva sotsiaalse tagapõhjaga
                Eesti noorte kirjaoskus.&lt;/em&gt;
                Doktoritöö.
                Tallinna Ülikool; 2015. (Kättesaadav: &lt;a
                href="https://www.etera.ee/zoom/4465/view?page=3&amp;p=separate&amp;tool=info&amp;view=0,0,2067,2834"&gt;https://www.etera.ee/zoom/4465/view?page=3&amp;p=separate&amp;tool=info&amp;view=0,0,2067,2834&lt;/a&gt;
                [Külastatud 06.03.2023])&lt;/li&gt;
                &lt;li id="b5r7"&gt;[7] Ross S.T., Albion.com. &lt;em&gt;The Core Rules Of
                Netiquette. Rule 1: Remember the
                human.&lt;/em&gt; &lt;a
                href="http://www.albion.com/netiquette/rule1.html"&gt;http://www.albion.com/netiquette/rule1.html&lt;/a&gt;
                [Külastatud 07.03.2023].&lt;/li&gt;
                &lt;/ul&gt;
            </description>
        </item>
        <item>
            <title>Eesti infoühiskonna arengukava 2030 SWOT-analüüs</title>
            <link>https://devkarin.github.io/automatic-winner/blog#4</link>
            <guid>https://devkarin.github.io/automatic-winner/blog#4</guid>
            <pubDate>Fri, 10 Mar 2023 08:39:00 -0200</pubDate>
            <description>
                &lt;table id="post-4-table"&gt;
                &lt;tr&gt;
                &lt;th&gt;TUGEVUSED&lt;/th&gt;
                &lt;th&gt;VÕIMALUSED&lt;/th&gt;
                &lt;/tr&gt;
                &lt;tr&gt;
                &lt;td&gt;+ Arvestatakse IKT seotust teiste valdkondadega.&lt;/td&gt;
                &lt;td&gt;+ Mõõta sündmuspõhiste teenuste kasutamisega täpsemalt ja paremini Eesti
                inimeste käekäiku.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Sündmuspõhistele proaktiivstele teenustele üleminek.&lt;/td&gt;
                &lt;td&gt;+ Tehisintellekti kasutuselevõtt võimaldab teenuste disainil tugineda
                suuremale andmehulgale, mis kokkuvõttes võib tagada vajadustele paremini vastavad
                teenused.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Andmete taaskasutamise suurendamine.&lt;/td&gt;
                &lt;td&gt;+ Standardsete IT-teenuste konsolideerimine võimaldab kulusid kokku hoida
                ning pädevust tõsta.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Selge plaan andmete kasutamise läbipaistvuse suurendamiseks.&lt;/td&gt;
                &lt;td&gt;+ Katseprojektid, teadus- ja arendustegevuse tellimused ja koostöö
                eraettevõtlusega võib avada nii uusi teadus- ja arendussuundi kui ka juba
                olemasolevate teadussaavutuste rakendus- ja katsetamisvõimalusi.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Digiriigi kliima- ja keskkonnahoidlikkuse ja rohelise IT tegevuskava
                algatamine.&lt;/td&gt;
                &lt;td&gt;+ Uudsete sisu- ja äriteenuste arendamise toetamine võib avada hulgaliselt
                uusi võimalusi ja omakorda digiühiskonna arengut tagant tõugata.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Nähakse ette ettevalmistavaid tegevusi 6G kasutuselevõtuks.&lt;/td&gt;
                &lt;td&gt;+ Arengukava uuendamine võimaldab arvesse võtta muutuvaid
                olusid.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Selge ja konkreetne seisukoht internetivabaduse osas.&lt;/td&gt;
                &lt;td&gt;+ Avatud lähtekoodiga tarkvara avaldamine võimaldab erasektori pädevuse
                kasvu ja edaspidi riigi ootustele paremini vastavate teenuste allhanget.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Küberruumi küberohtudele vastupidavuse mõõdikud on konkreetsed ja
                põhjendatud.&lt;/td&gt;
                &lt;td&gt;+ Taaskasutuse ja skaleeruvuse võimaldamine arhitektuursel tasemel
                võimaldab vabastada ja kokku hoida ressursse.&lt;/td&gt;
                &lt;/tr&gt;
                &lt;tr&gt;
                &lt;td&gt;+ Küberturvalisuse haldusmudel on plaanis koostada ja ajakohasena hoida
                riskianalüüsidele tuginedes.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Küberturbe riskide teadvustamine digiinnovatsiooni
                kontekstis.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Küberturbe võimekuse tõstmisel on ette nähtud konkreetsed tegevused, sh
                akadeemiliste asutuste ja arenduskeskuste kaasamine ning mõeldud
                rahastusteemadele.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Selgelt on sõnastatud arengukava visiooni elluviimiseks vajalikud
                ootused teistele valdkondadele.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Nähakse ette arengukava elluviimiseks koostatav programm ja selle
                sisu.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Nähakse ette arengukava uuendamine.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Sisaldab arengukava elluviimise maksumusprognoosi kogu selle elluviimise
                aja vältel.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;+ Selge seos seonduvate arengukavadega, mille ootustega tuleb
                arvestada.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td colspan="2"&gt;&lt;hr&gt;&lt;/td&gt;
                &lt;/tr&gt;
                &lt;tr&gt;
                &lt;th&gt;NÕRKUSED&lt;/th&gt;
                &lt;th&gt;OHUD&lt;/th&gt;
                &lt;/tr&gt;
                &lt;tr&gt;
                &lt;td&gt;- Eeldatakse, et IKT roll on teiste valdkondade arengu eestvedamine, mitte
                soodustamine.&lt;/td&gt;
                &lt;td&gt;- Valesti defineerituna või halvasti disainituna võivad proaktiivsed
                sündmuspõhised teenused luua moonutatud pildi tegelikkusest ning suunata valdkondade
                juhtimist vales suunas.&lt;/td&gt;
                &lt;/tr&gt;
                &lt;tr&gt;
                &lt;td&gt;- Andmete korduvküsimise kõrval on tähelepanu alt välja jäänud andmete
                kvaliteet ja liiasus.&lt;/td&gt;
                &lt;td&gt;- Kodanike madal digikirjaoskus ja selle soodustamine teenuste disaini
                kaudu kahandab usaldust riigi ja teenuste vastu, pärsib pädevate spetsialistide
                järelkasvu.&lt;/td&gt;
                &lt;/tr&gt;
                &lt;tr&gt;
                &lt;td&gt;- Ennatlikult toetutakse tehisintellekti kiirele arengule.&lt;/td&gt;
                &lt;td&gt;- Oht võimaldada andmete jagamise kaudu (isegi kodanike nõusoleku
                olemasolul) küberkuritegusid.&lt;/td&gt;
                &lt;/tr&gt;
                &lt;tr&gt;
                &lt;td&gt;- Põhjendamata mõõdikute eesmärgid.&lt;/td&gt;
                &lt;td&gt;- Andmete väärkasutusega seotud kahjude korvamise tähelepanuta jätmine
                võib tekitada riigile nii maine- kui ka majanduslikku kahju.&lt;/td&gt;
                &lt;/tr&gt;
                &lt;tr&gt;
                &lt;td&gt;- Põhjendamata eesmärkide saavutamise mõõtmise sagedus.&lt;/td&gt;
                &lt;td&gt;- Küberturbe riskianalüüsid võivad väga kiiresti muutuda ja liiga jäiga
                küberturbe haldusmudeli väljatöötamise ja rakendamise korral võib edasine
                riskianalüüside arvestamine olla raskendatud ning tekitada süsteemseid
                turvaprobleeme.&lt;/td&gt;
                &lt;/tr&gt;
                &lt;tr&gt;
                &lt;td&gt;- Peaaegu olematu tähelepanu kodanike digikirjaoskuse
                suurendamisele.&lt;/td&gt;
                &lt;td&gt;- Rollide, ülesannete ja vastutuse jaotuse muutus küberturbe haldusmudelis
                võib olla suureks ohuks.&lt;/td&gt;
                &lt;/tr&gt;
                &lt;tr&gt;
                &lt;td&gt;- Puudub selge visioon asutuste andmekirjaoskuse parendamiseks ja selged
                tegevused andmepädevuse üldiseks tõstmiseks.&lt;/td&gt;
                &lt;td&gt;- Küberturvalisuse teemade rahastus ei tundu olevat arengukavas
                proportsionaalne, mis võib tähendada alarahastust ja takistusi planeeritud tegevuste
                elluviimisel.&lt;/td&gt;
                &lt;/tr&gt;
                &lt;tr&gt;
                &lt;td&gt;- Puuduvad piisavad eeldused tulevikukindlate platvormide jätkusuutlikuks
                arendamiseks.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;- Juurdepääsuvõrkude arendamise oodatav tulemus maapiirkondades on selgelt
                ebarealistlik.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;- Rohelise digiriigi visioon on nõrk ja üldsõnaline.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;- Visiooni elluviimiseks vajalikud ootused teistele valdkondadele ei ole
                neile kohustuseks.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;- Sihitud väliskoostöö täpne siht on määratlemata.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;tr&gt;
                &lt;td&gt;- Ja viimaks: Mütoloogilise maiguga sõnakasutus loob arengukavast mitte
                tõsiselt võetava dokumendi mulje, vaid reklaamiinimese uneeelse loosungitemantra
                kirjaliku kujutise.&lt;/td&gt;
                &lt;td&gt;&lt;/td&gt;
                &lt;/tr&gt;
                &lt;/table&gt;
                &lt;h3&gt;SWOT-analüüsi selgituseks&lt;/h3&gt;
                &lt;p&gt;
                Info- ja kommunikatsioonitehnoloogia on tugivaldkond, mis toetab teisi valdkondi ja
                nende
                arengut uute tehnoloogiliste võimaluste väljaarendamise ja võimaldamisega ning seega
                võimaldab
                teistel valdkondadel tehnoloogiat rakendades teha oma tavapäraseid tegevusi
                kiiremini,
                tõhusamalt, andmepõhisemalt, targemini. Teiste valdkondade probleemid ja vajadused
                on sisendiks
                info- ja kommunikatsioonitehnoloogia (edaspidi IKT) valdkonnale. IKT on väga
                keeruline ja
                mitmetahuline valdkond ja selle sisendid, need teiste valdkondade probleemid ja
                vajadused,
                imetuna sellesse pöörisesse, hakkavad oma elu elama. Mõnikord, pärast suurt
                keerutamist,
                muljumist, tükkideks lammutamist ja uuesti kokkupanekut, sülgab IKT-masin välja ka
                mõne
                lahenduse, mida siis probleemses valdkonnas rakendama peaks. Iga valdkond pillub
                sinna masinasse
                oma probleeme. Vahel on need probleemid üksteisega väga sarnased, aga need ei saa
                samal ajal
                masinas kokku, sest valdkonnad on oma arenguteel erineval kaugusel. Nii juhtub, et
                probleeme
                lahendatakse üksikutena, mitte ühtsetena ja alles nende tekkimisel, mitte ei
                ennetata nende
                tekkimist. Selleks, et ei raisataks aega ja energiat probleemide üksiklahendamisele,
                on vaja IKT
                valdkonna arengukava, mis oleks kui siduv liim erinevate valdkondade ja nende
                probleemide vahel.
                &lt;/p&gt;&lt;br&gt;
                &lt;p&gt;
                Eesti digiühiskonna arengukavas &quot;Eesti digiühiskond 2030&quot; [&lt;a
                href="https://devkarin.github.io/automatic-winner/blog#b4r1"&gt;1&lt;/a&gt;] on
                võetud
                arvesse, et IKT valdkond
                on tugivaldkond ning tihedasti seotud teiste valdkondadega, kuid unustatakse justkui
                ära, et
                digivaldkonna arengu defineerivad just nende teiste valdkondade arengutasemed ja
                teiste
                valdkondade muutunud vajadused, mida IKT kaudu saaks rahuldada. Selle asemel
                eeldatakse, et IKT
                valdkond veab teiste valdkondade arengut. Nii näiteks sedastakse arengukava
                ülevaates:
                &quot;Eesti
                digiühiskonna arengukava 2030 sisaldab
                visiooni ja tegevusplaani, kuidas Eesti majandust, riiki ja ühiskonda
                digitehnoloogia abil
                järgmise kümnendi jooksul edasi arendada.&quot; [&lt;a href="https://devkarin.github.io/automatic-winner/blog#b4r1"&gt;1&lt;/a&gt;].
                Võiks ju arvata, et
                siin
                vastuolu ei ole - seda
                lauset võiks ju ka lugeda nii, et digitehnoloogia peaks toetama valdkondade arengut
                ja
                võimaldama lahendusi, mida valdkondades otsitakse. Kui see on aga nii, siis kuidas
                on tekkinud
                selline hetkeolukord, mida arengukavas kirjeldatakse: &quot;Avalikel teenustel
                puudub tihti
                omanik
                või kui omanik on määratud, siis on see pigem formaalsus ja teenuseid
                sisuliselt ei juhita. Samuti on enamikul ministeeriumitel küll nimetatud teenuste
                koordineerija,
                kuid päriselt valitsemisala tasemel teenuste arengut süsteemselt ei juhita.&quot;
                [&lt;a
                href="https://devkarin.github.io/automatic-winner/blog#b4r1"&gt;1&lt;/a&gt;]? Selline
                olukord saab tekkida ainult nii, et IKT valdkond on läinud oma teed ja astunud oma
                samme ning
                loodud on lahendusi, mis ei ole lähtunud teiste valdkondade vajadustest. Nii on
                tekkinud
                teenused, mis on justkui lükatud kuskile valdkonda, kuid mida valdkonnavastutajad
                pole omaks ja
                enda juhitavaks tunnistanud. Kuidas tagatakse see, et edaspidi on IKT võimaldaja
                rollis ja
                väljatöötatud teenused lähtuvad valdkondade vajadustest?
                &lt;/p&gt;&lt;br&gt;
                &lt;p&gt;
                Inimkeskse suuna võtmine ning üleminek sündmuspõhistele proaktiivsetele teenustele
                on kahtlemata
                samm paremuse suunas, mis õigesti rakendatuna suudaks ennetada inimeste raskustesse
                sattumist ja
                võimaldaks ka üsna täpselt reaalajas mõõta inimeste käekäiku, mis omakorda
                võimaldaks riigil
                suuremaid kriise ennetada ja võtta otsuseid vastu õigel ajal. Kui aga need teenused
                on
                disainitud puudulikult, võivad need tegelikkusest kuvada moonutatud pildi. Oletame
                näiteks, et
                maal elavasse noorperesse sünnib laps. Riik teab juba sellest ja on taganud lapsele
                lasteaiakoha
                lähimas lasteaias, peretoetuse, huviringide võimalused ja võtab arvesse, et
                tulevikus vajab laps
                koolikohta. Kui aga peres on veel kaks vanemat last, kellest üks käib lähimas
                põhikoolis 10 km
                kaugusel ja teine lähimas keskkoolis 20 km kaugusel, aga eri suundades ning lasteaed
                asub veel
                kolmandas suunas 3 km ning ühistranspordi võrk sellist asukohta ei kata, siis peab
                perel olema
                oma sõiduvahend ja vanematel piisavalt aega, et igal hommikul &quot;ühistranspordi
                ring&quot;
                teha ja
                lapsi kooli-lasteaeda sõidutada, hiljem veel huviringidesse ja enda tööpäev ka
                kuhugi ära
                mahutada. See oleks näide puudulikult disainitud teenustest, mis ühtaegu peaksid
                katma pere
                vajadused, teisalt aga ei võta neid päriselt arvesse. Kui pere ei saa seejuures ise
                märku anda,
                milliseid teenuseid nad tegelikult vajaksid (näiteks lasteaiakoht teise lapse kooli
                lähedal või
                peretoetuse asemel koolibussiring) ja kaasa rääkida neile sobiva teenuse
                üksikasjades, on
                tulemuseks see, et riik kulutab raha, aga pered sellest kasu ei saa. Teine näide
                võiks olla
                näiteks tööturuga seotud teenused: kui inimene koondatakse töölt ja tänu
                automaatsetele
                sündmuspõhistele teenustele hakkab ta automaatselt saama töötuskindlustushüvitist.
                Kui pole
                arvesse võetud, et seda võiks saada inimesed, kellel puudub alternatiivne töökoht,
                saavad seda
                ka inimesed, kes seda ei vaja ja kes seda pole palunud. Kui aga toetuda ainult
                alternatiivse
                töösuhte olemasolule ja mitte võtta arvesse seda, kas ja kui palju sealt
                sissetulekut tuleb, ei
                lahendata tegelikkuses probleemi, mis lahendamist vajaks - meil on jälle iseseisev
                teenus, mis
                ei täida eesmärki ja milles kodanikud kaasa rääkida ei saa. Nimelt, inimesed võivad
                ju olla ka
                seotud käsunduslepingutega või ettevõtlusega. Kui ettevõtluse puhul võib olla veel
                see
                kuigivõrd enda teha, kui palju on sissetulekut võimalik teenida, siis
                käsunduslepingud võivad
                olla sõlmitud väga pikaks ajaks, kuid tööd selle aja jooksul on teha vähe ja töötasu
                on
                praktiliselt olematu. Tööandjate jaoks on väga mugav viis kindlustada
                käsunduslepingutega
                teenuste või tootmise katkemiste vältimist, kandmata seejuures mingit kahju. Seda
                kahju kannavad
                töövõtjad, kes ei kvalifitseeru nii tööturuteenuste saajaiks. Seega, kui disainida
                automaatseid
                sündmuspõhiseid teenuseid, tuleks olla väga hoolikas, võtmaks arvesse tegelikku
                olukorda -
                teenuste sündmuspõhisus ja automaatne rakendamine ainuüksi ei taga teenuste paremat
                sobivust.
                &lt;/p&gt;&lt;br&gt;
                &lt;p&gt;
                Võimaldades ainult teenustest loobumist ilma asjakohase ja lihtsasti antava
                tagasisideta võib
                seega jätta mulje, et inimestel läheb hästi ja nad ei vaja teenuseid, mida riik
                arvab, et nad
                vajavad. Tõsi, aga see ei tähenda, et nad ei vaja teenuseid - nad lihtsalt ei vaja
                täpselt
                selliseid teenuseid ja heaolust on asi kaugel.
                &lt;/p&gt;&lt;br&gt;
                &lt;p&gt;
                Ammu oleks aeg, et näiteks vajaduspõhiste toetuste taotlemisel ei peaks asutustele
                eraldi saatma
                enda ja pere pangaväljavõtteid. Tegelikult on riigil nii elukohaandmete kaudu kui ka
                üksikisikute tulude kaudu need andmed olemas. Nii on see ikka veel paljude teenuste
                puhul, mil
                kodanikelt küsitakse samasid andmeid korduvalt või erineval kujul. Väga tore oleks,
                kui see
                ükskord lõpu leiaks.
                &lt;/p&gt;&lt;br&gt;
                &lt;p&gt;
                Teine teema on andmete liiasus, mida arengukavas puudutatud ei ole - reeglina
                küsivad kõik
                ametiasutused kohustuslikuna kodaniku telefoninumbrit, küsimata seejuures, kas
                kodanikul on
                telefon, kas ta on võimeline seda kasutama või mil viisil ta üldse riigiga suhelda
                soovib või
                eelistab. On üsna selge, et kui kodanik eelistab Riigikogu valimistel e-hääletada,
                siis samaks
                hääletuskorraks ta hääletuskasti endale koju ei telli. Miks aga teiste teenuste
                elektroonilise
                kanali kaudu riigi poole pöördunu puhul seda eiratakse ja leitakse, et on normaalne
                kodanikult
                nõuda telefoni olemasolu ja ette teatamata talle ka helistada? Lisaks erinevatele
                puuetele, mis
                võivad välistada telefoni kasutamise, on ka terve rida ameteid, mis ei võimalda
                telefoni väga
                pika ajavahemiku vältel kasutada (näiteks lennukipiloodid, vanglaametnikud,
                ametikohad
                mürarikastes keskkondades, erakorralise meditsiini töötajad, kirurgid, mööndustega
                ka autojuhid
                (näiteks kiirteedel sõites), dirigendid, ajateenijad jpt) ning telefoninumbri
                kohustuslikus
                korras kontaktiks lisamine tekitab ainult segadust. Liiaga kogutud andmeid võib olla
                teisigi.
                &lt;/p&gt;&lt;br&gt;
                &lt;p&gt;
                Suuri küsimusi tekitab, miks on Eesti digiühiskonna arengukavas näiteks
                digiteenustega rahulolu
                mõõdiku eesmärgiks seatud 90%-lise rahulolu taseme saavutamine nii eraisikute kui ka
                ettevõtjate
                seas [&lt;a href="https://devkarin.github.io/automatic-winner/blog#b4r1"&gt;1&lt;/a&gt;]. 2019. aasta digiteenustega rahulolu
                mõõdetud tasemeks on märgitud
                eraisikute seas 69%
                ja ettevõtjate seas 47% [&lt;a href="https://devkarin.github.io/automatic-winner/blog#b4r1"&gt;1&lt;/a&gt;]. Kuigi arengukava näol
                on tegu visiooniga, peab
                see sisaldama ka
                põhjendatud eesmärke, mille alusel koostatakse täpsem tegevuskava koos täpsustatud
                viisidega
                märgitud eesmärke saavutada. Seega peaksid arengukavas seatud eesmärgid olema
                saavutatavad ning
                selle tagab omakorda see, kui need eesmärgid tuginevad mingitele põhjendatud
                seisukohtadele,
                miks arvatakse, et sellise taseme saavutamine võiks olla realistlik või mõistlikki.
                Nii
                erinevate praeguste rahuloluprotsentide sihttasemete võrdseks seadmine annab aga
                signaali, et
                oodata on suurema rõhu panemist ettevõtjatele suunatud teenuste arendamisele. Kuidas
                see
                võimaldaks sujuvat üleminekut eraisikute sündmuspõhistele proaktiivsetele teenustele
                aastaks
                2030? See ei tule ju ometigi iseenesest ja praegune suurem rahulolu ei ole tuleviku
                rahulolu või
                kergema arendamise garantiiks.
                &lt;/p&gt;&lt;br&gt;
                &lt;p&gt;
                Digiteenuste rahulolu mõõtmise sagedus kord aastas võib aga viidata arendustsüklite
                pikkusele,
                vastasel juhul on täiesti arusaamatu, miks on valitud selline mõõtmissagedus, eriti
                veel
                ülejäänud arengukava kontekstis, milles nähakse ette, et avalik sektor on digiriigi
                katselabor
                ning kasutusele võetakse uusi ja uuenduslikke tehnoloogiaid ning toetutakse
                tehisintellektile.
                Kui aga ühe arendus- ja juurutustsükli pikkus on tervelt aasta, siis millistest
                digiriigi
                edusammudest me õigupoolest räägime? Arengukavas on avalike teenuste juhtimise ja
                kasutajakesksuse juurutamise hetkeolukorra kirjelduses mainitud, et avalike teenuste
                kvaliteedi
                mõõtmiseks ja nende võrdlemiseks kasutatavas kataloogis sisalduvaid andmeid
                uuendatakse enamasti
                vaid kord aastas hoogtöö käigus [&lt;a href="https://devkarin.github.io/automatic-winner/blog#b4r1"&gt;1&lt;/a&gt;]. Kui see on
                põhjus, miks mõõtmise
                sagedus on kord aastas,
                siis see on mõistetav ainult hetkeolukorra piires. On ju seatud oodatavaks
                tulemuseks, et
                teenuste kataloog on kasutusmugav ja andmeid edastatakse automaatselt. Isegi
                kujuteldav
                argument, et samasuguse mõõtmissagedusega jätkates on andmed võrreldavad, ei päde -
                mõõtmismetoodika peaks tagama realistliku pildi andmise teenuse kvaliteedist ning
                võtma arvesse
                nii arengut üldiselt, arendust, juurutamist kui ka kriitilisi tegureid ja nende
                muutumist, et
                õigel ajal saaks protsessi korrigeerida. Aasta aega või isegi pool aastat vales
                suunas sammuda
                võib päris kulukaks maksma minna. Natuke liialdatuna võiks seda võrrelda inimese
                terviseseisundi
                hindamisega - kui iga kümne aasta tagant hinnata inimese tervislikku seisundit, siis
                on sellest
                ju vähe kasu, kui nentida, et sel aastal selgus, et inimene on surnud, sest ilmselt
                viis aastat
                tagasi haigestus ta vähki.
                &lt;/p&gt;&lt;br&gt;
                &lt;p&gt;
                Eesti digiühiskonna arengukavas on erilist toonitamist leidnud tehisintellekti
                kasutuselevõtt.
                Kindlasti on see vältimatu ja vajalik samm, mis võimaldab suuremamahulist
                andmeanalüüsi ja
                teenuste paremat disaini, kuid siinkirjutaja kahtlustab, et arengukava koostajad on
                olnud väga
                optimistlikud nii krattide teenustesse integreerimisse puutuvas kui ka nende mõjus.
                Ühest
                küljest on tehisintellekti areng kindlasti olnud väga kiire, kuid inimese ja riigi
                vahelise
                suhtluse ülesehitamine täielikult tehisintellektile tundub ülepingutatud. Nii
                nenditakse ka
                arengukavas, et puudu on nii tehisintellekti ja andmeteaduse pädevustest, aga esineb
                ka
                õigusalaseid ja keeletehnoloogilisi väljakutseid [&lt;a
                href="https://devkarin.github.io/automatic-winner/blog#b4r1"&gt;1&lt;/a&gt;]. Arengukavas märgitakse
                oodatava
                tulemusena: &quot;Nii saab kasutaja tarbida kõiki avalikke teenuseid ilma
                eriteadmisteta,
                kasutades
                selleks mistahes enam levinud suhtlusviisi või kanalit ja seadet.&quot; [&lt;a
                href="https://devkarin.github.io/automatic-winner/blog#b4r1"&gt;1&lt;/a&gt;].
                See
                eeldab kohe
                kindlasti keeletehnoloogiliste probleemide tõhusat lahendamist. Tekib küsimus, kui
                kaugel me sel
                teel õigupoolest oleme? Aasta 2030 ei ole väga kaugel. Ka ei pruugi vestluskrati
                kasutuselevõtt
                olla tõhusaim viis riigiga asju ajada ega avaldada suurt positiivset mõju kasutajate
                rahulolule
                digiteenustega. Eriti veel aastaks 2030. Kas vestluskrati kasutamine ei ole siis
                juba pilk
                minevikku? Või milleks üldse vestluskratt, kui teenused on disainitud personaalselt
                ja
                rakenduvad automaatselt?
                &lt;/p&gt;&lt;br&gt;
                &lt;p&gt;
                Eesti digiühiskonna arengukavas [&lt;a href="https://devkarin.github.io/automatic-winner/blog#b4r1"&gt;1&lt;/a&gt;] on üks oluline
                möödalaskmine -
                praktiliselt minnakse mööda
                digikirjaoskuse ja pädevate spetsialistide teemast. Ühest küljest näeb arengukava
                ette, et
                riigiga suhtlemine oleks korraldatud selliselt, et see ei nõuaks eriliste
                digipädevuste
                olemasolu, teisalt aga nenditakse, et vähene digikirjaoskus võib kahandada usaldust
                riigi ja
                digiteenuste vastu [&lt;a href="https://devkarin.github.io/automatic-winner/blog#b4r1"&gt;1&lt;/a&gt;]. Samuti mainitakse, et
                vajalike IKT pädevuste ja
                nende järelkasvu
                väljavaade Eestis on negatiivne. See on väga suur ja tõsine probleem, ometi ei ole
                seda peaaegu
                üldse puudutatud digiühiskonna arengukava sisuosas. Pidevalt on mainimist leidnud
                pädevuse
                probleem, aga järelkasvuga seotud selged tegevused puuduvad. Selles osas on ootused
                seatud
                teistele valdkondadele. Ka haridusvaldkonna arengukavas [&lt;a
                href="https://devkarin.github.io/automatic-winner/blog#b4r2"&gt;2&lt;/a&gt;] on see osa
                jäänud kuidagi üldiseks
                ja konkreetseid meetmeid seal ette ei nähta. Digiühiskonna arengukavas on IKT
                pädevuste
                puudujäägi leevendamiseks pakutud nende sissetoomist piiriüleselt. Tekib küsimus,
                kas see on
                pikaajalises plaanis päriselt nii palju odavam kui oma kodanike hulgast spetsialiste
                koolitada?
                &lt;/p&gt;&lt;br&gt;
                &lt;p&gt;
                Ka andmekirjaoskusega ei ole Eestis kõige paremad lood ja isegi kui andmeid
                kogutakse piisavalt
                ja ühtlaselt, ei osata neid kasutada juhtimisotsuste langetamisel. Seda
                tunnistatakse ka
                digiühiskonna arengukavas. Veelgi enam, puudub ka selge ülevaade, milliseid andmeid
                kodanikelt
                kogutakse ja see takistab andmete taaskasutamist. Kahtlemata kõlab uhkelt plaan
                &quot;arendame
                välja
                asutusteülese andmehalduse ja -teaduse oivakeskuse&quot;, &quot;arendame
                andmeteaduse ja
                -analüütika
                pädevust&quot; ja &quot;arendame andmehalduse kompetentsi ja korraldust&quot;, aga
                nii üldisel
                kujul
                väljendatuna võib arvata, et tegelikult selge visioon puudub ja järgmises
                arengukavas võime
                samalaadsete tegevuste kohta taas lugeda.
                &lt;/p&gt;&lt;br&gt;
                &lt;p&gt;
                Andmejälgijad on inimestele juba kasu toonud ning inimesed ise saavad enda andmete
                vaatamisel
                silma peal hoida ning märku anda ebaseaduslikust nuhkimisest. Igati positiivne on
                see, et seda
                läbipaistvust on plaanis veelgi suurendada. Andmete jagamise võimaldamine võib aga
                asjaajamiste
                ja teenuste sujuvuse kõrval kätkeda ka ohtu andmete väärkasutamise võimaldamiseks ja
                küberkuritegude ligimeelitamiseks. Uksed avanevad kahele poole, nagu öeldakse - kui
                on
                võimaldatud andmete jagamine, siis küllap leiavad ka kübergeeniused viise, kuidas
                andmete
                jagamist endale soodsas suunas manipuleerida. Samuti vajab selgust, kes korvab
                võimalikust
                andmete väärkasutusest tuleneva võiva kahju ja seda iseäranis piiriülese andmete
                jagamise
                korral. Kui toetutakse kodaniku enda nõusolekule oma andmeid jagada, kas see
                tähendab siis, et
                vastutus andmete kasutaja taustakontrolli eest langeb samuti kodanikule? Sellel on
                põhjus, miks
                lapsevanemad ei jäta tikke laste käeulatusse ja praegu näib küll sedamoodi, et
                keskmisel
                kodanikul ei pruugi olla piisavat pädevust ega alati infotki, hindamaks
                adekvaatselt, kas oleks
                mõistlik enda andmeid kolmandale osapoolele jagada. Seega andmete jagamisega seotud
                ohtude
                maandamine vajaks kindlasti suuremat tähelepanu just riigi poolt.
                &lt;/p&gt;&lt;br&gt;
                &lt;p&gt;
                Eelnenud analüüsi taustal näib küll, et tulevikukindlate digiriigi platvormide
                väljaarendamisest
                ja tõhusast kasutamisest oleme me küll veel väga kaugel - me oleme digitaalselt
                kirjaoskamatud,
                ei oska lugeda andmeid ega neid kasutada, puuduliku pilvepädevusega, ei saa aru
                e-valimistest
                ega usalda digiteenuseid nagu ka äsja lõppenud Riigikogu valimised näitasid. Me ei
                kaardista
                kasutaja vajadusi, meil pole aimugi, mis andmeid me kasutajalt küsime, miks me neid
                küsime ja ei
                usalda kasutaja ütluspõhiseid andmeid, mistõttu küsime neid igaks juhuks mitu korda
                veel
                erineval kujul, me ei loo ega juhi platvorme ja nende arendust teadlikult, aga
                sedastame, et
                Eesti digiriigi alusplatvormid hakkavad muutuma paindlikult koos kasutaja vajaduste
                ja
                tehnoloogiliste vajadustega. Kas see ei tundu pisut absurdne? Ei, ei tundu, kui
                hakkame
                teenuseid arendama mitte kasutajate ja valdkondade vajaduste komplektist lähtuvalt,
                vaid
                eraldiseisvatena ja üritame siis tagantjärele vajaduste piiratud alamhulka
                platvormidega
                liidestada või kui defineerime kasutajatena mitte kõiki kasutajaid (kõik kodanikud,
                ettevõtjad,
                ametnikud, riigiasutused), vaid üht kitsast segmenti neist, näiteks ainult teatud
                asutuse
                ametnikke. See sobibki senise projektipõhise rahastusmudeliga paremini.
                &lt;/p&gt;&lt;br&gt;
                &lt;p&gt;
                Standardsete teenuste konsolideerimine mitte ainult ei ole kokkuhoiu kohaks, vaid
                võimaldab ka
                pädevust tõsta - ühte paika liigutatud teenused võimaldavad suuremat
                spetsialiseerumist ja
                seeläbi pädevuse tõstmist.
                &lt;/p&gt;&lt;br&gt;
                &lt;p&gt;
                Ühenduvusega seotud oodatavad tulemused, mis digiühiskonna arengukavas on ette
                nähtud, on
                selgelt ebarealistlikud nii rahvusvahelisel tasemel õigusruumi kujundamise osas kui
                ka
                maapiirkondade juurdepääsuvõrkude väljaarendamise tulemuste osas. Nendes
                valdkondades on selgelt
                liiga palju aspekte, mis ei ole otseselt riigi kontrolli all, mistõttu võib
                kokkuvõtvalt öelda,
                et võib ju loota, aga...
                &lt;/p&gt;&lt;br&gt;
                &lt;p&gt;

                Keskkonnahoid on selline igikestev populaarne kaart, mis aeg-ajalt, kui muudest
                teemadest puudu
                tuleb, jälle varrukast välja libistatakse. Ometi, nagu ka nenditakse digiühiskonna
                arengukavas,
                midagi pole ikka tehtud. Paistab, et pole väga plaanis ka peale rohelise IT
                tegevuskava
                koostamise. Ühest küljest muutubki digiühiskond rohelisemaks läbi tõhusama
                ressursikasutuse,
                mida saab ellu viia läbi teenuste standardiseerimise, automatiseerimise,
                konsolideerimise ja
                nõnda edasi ning tegelikult ka pädevuse tõstmise kaudu. Teisalt nähakse rohepööret
                IKT
                valdkonnas väga kitsalt ja keskendutakse pigem riistvaralistele probleemidele ja
                paberikulu
                vähendamisele, samas kui võib-olla suurema, kuid hajutatud ja väga halvasti
                mõõdetava negatiivse
                efekti annavad just eelkõige inimeste harjumused ja ametnike ning ettevõtjate
                eelarvamused,
                vähene teadlikkus ja kontrollivajadus, mis sunnib inimesi ilma tegeliku vajaduseta
                teenuste
                saamiseks, tööl või koolis käimiseks edasi-tagasi reisima, tegema ebavajalikke
                lisasamme ja
                raiskama aega. Mitte vähem tähtis pole tähelepanu pööramine tarkvara arhitektuurile
                ja
                veebilehtede ülesehitusele. Andmemahukate piltide ja videote (sealhulgas reklaamide)
                laadimine
                võiks olla vaikimisi välja lülitatud. Heaks näiteks on siinkohal taas valimised -
                kui ma olen
                oma otsuse juba langetanud ning oma hääle andnud, siis iga järgnev valimisreklaam on
                minu jaoks
                lihtsalt andmemahu kulutaja. Dokumendid omavalitsuste veebilehel võiks olla ka
                sealsamas
                avatavad, mitte ei peaks neid igaks avamiseks alla laadima ning hiljem digiprahi
                koristamisega
                tegelema. Digiprahi haldamine on veel täiesti eraldi teema, mis pole arengukavas
                isegi
                andmehalduse teemaga seoses käsitlust leidnud.
                &lt;/p&gt;&lt;br&gt;
                &lt;p&gt;
                Kõige selgem on digiühiskonna arengukavas visioon küberturbe valdkonnas, ometi on
                arengukava
                elluviimiseks küberturbes planeeritud kõige vähem raha. See võib tuleneda sellest,
                et
                võimalikest kuludest ongi täpsem ülevaade, aga võib olla ka märk sellest, et
                küberturbe valdkond
                on mõneks ajaks alarahastatud ning seega võib kätkeda endas mitmete riskide
                realiseerumist.
                &lt;/p&gt;&lt;br&gt;
                &lt;h3&gt;Analüüsi kokkuvõtteks&lt;/h3&gt;
                &lt;p&gt;
                Äärmiselt tervitatav on, et on olemas Eesti digiühiskonna arengukava ja selles on
                võetud arvesse
                IKT valdkonna tihedat seotust teiste valdkondadega. Selle arengukava suurimaks
                puuduseks on
                äraspidine loogika - IKT valdkond mitte ei võimalda vahendeid lähtuvalt teiste
                valdkondade
                vajadustest, vaid seab ootusi teistele valdkondadele. See põhjustab IKT valdkonna
                irdumise ja
                eraldiseisva arengu, mida tuleb hiljem teiste valdkondadega kokku liidestama hakata.
                Selle
                probleemi lahendamine võib olla aga keeruline, sest eri valdkonnad asuvad oma
                arenguteel eri
                kaugusel ning nende hetkevajadused on sellest tulenevalt väga erinevad.
                Tagasiulatuva ühilduvuse
                tagamine tähendaks digiühiskonna teenuste killustumist ja ebaefektiivset
                ressursikasutust,
                valdkondade sundimine kasutusele võtma lahendusi, mida nood pole palunud, tingib aga
                selle, et
                lahendused ei juurutu, kasutajad on rahulolematud ja ressursid lähevad raisku. Mida
                teha?
                Võib-olla peaks Eestile looma üldise uudse arenguarhitektuuri, mis võimaldab teiste
                valdkondade
                vaates pidevat edasiarengut ja IKT vaates dünaamilisi iteratiivseid
                tagasipöördumisi?
                &lt;/p&gt;&lt;br&gt;
                &lt;p&gt;
                Teine suur probleem on see, et digiühiskonna arengu ja arengukava elluviimise
                kriitiline
                edutegur on piisava IKT pädevuse olemasolu. Praegu seda pole ei kodanike ega
                ametnike piisava
                digikirjaoskuse tasemel ega piisaval hulgal IKT spetsialistide olemasolu näol. Seda
                probleemi
                IKT valdkond ise lahendada ei saa ja sellekohane ootus on seatud teistele
                valdkondadele. Seega
                tekib nõiaring - teised valdkonnad pole nii arenenud, et võimaldada IKT valdkonnale
                piisaval
                hulgal pädevust, mis võimaldaks nende valdkondade kiiremat ja tõhusamat
                edasiarendamist. Ilmselt
                tuleb eelkõige haridusvaldkonnas teha väga täpselt suunatud, pikaajalisi ja tõhusaid
                otsuseid,
                et terve ühiskonna areng ei känguks.
                &lt;/p&gt;&lt;br&gt;
                &lt;p&gt;
                Nii mõneski üksikasjas on arengukava koostajad olnud ehk liiga sinisilmsed või
                üldsõnalised,
                kokkuvõttes aga ei ole see sugugi mitte Eesti kõige kehvem arengukava ning võimaldab
                parema
                puudumisel vähemalt mõnda aega edasi minna.
                &lt;/p&gt;&lt;br&gt;
                &lt;h3&gt;Viited&lt;/h3&gt;
                &lt;ul&gt;
                &lt;li id="b4r1"&gt;[1] Majandus- ja Kommunikatsiooniministeerium. &lt;em&gt;Eesti
                digiühiskond 2030.&lt;/em&gt; Valdkonna
                arengukava [PDF] 2021. &lt;a
                href="https://www.mkm.ee/digiriik-ja-uhenduvus/digiuhiskonna-arengukava-2030"&gt;https://www.mkm.ee/digiriik-ja-uhenduvus/digiuhiskonna-arengukava-2030&lt;/a&gt;
                [Külastatud 01.03.2023]&lt;/li&gt;
                &lt;li id="b4r2"&gt;[2] Haridus- ja teadusministeerium. &lt;em&gt;Haridusvaldkonna
                arengukava 2021 - 2035.&lt;/em&gt;
                Valdkonna arengukava [PDF] 2021. &lt;a
                href="https://www.hm.ee/ministeerium-uudised-ja-kontakt/ministeerium/strateegilised-alusdokumendid-ja-programmid#haridusvaldkonna-are"&gt;https://www.hm.ee/ministeerium-uudised-ja-kontakt/ministeerium/strateegilised-alusdokumendid-ja-programmid#haridusvaldkonna-are&lt;/a&gt;
                [Külastatud 02.03.2023]&lt;/li&gt;
                &lt;/ul&gt;
            </description>
        </item>
        <item>
            <title>Aastate kaupa sihikindlat pusimist versus tabula rasa</title>
            <link>https://devkarin.github.io/automatic-winner/blog#3</link>
            <guid>https://devkarin.github.io/automatic-winner/blog#3</guid>
            <pubDate>Thu, 23 Feb 2023 09:33:00 +0200</pubDate>
            <description>
                &lt;p&gt;Vanaemad-vanaisad teadsid rääkida, et nende noorusajal, kui televiisor oli
                veel päris luksus, oli
                telerivaatamine väga pidulik sündmus: teleri pealt volditi kokku pere kõige uhkem
                linik, mis
                telerikappi puhkehetkel ehtis, perepea avas ekraani varjavad “kapiuksed” ja nii oma
                pere kui ka
                naabrid, kes tollal kaunikesti kaugel elasid, aga ei pidanud paljuks just sel
                eesmärgil külla
                tulla, said osa sellest ilmaimest. Teler oskas püüda läbi hõreda õhu diktorite
                selget ja
                sisutihedat juttu nii märkamatult, et isegi kõige tähelepanelikumad lapsed ei
                kuulnud ega näinud
                neid uudised läbi õhu vihisevat. Isegi mesilased aias tegid rohkem lärmi kui läbi
                õhu lendlevad
                uudised.
                &lt;/p&gt;&lt;br&gt;
                &lt;p&gt;Esimene proovisaade saadeti Eesti Televisiooni eetrisse 19. juulil 1955
                [&lt;a href="https://devkarin.github.io/automatic-winner/blog#b3r1"&gt;1&lt;/a&gt;]
                ja esimene “Aktuaalne
                kaamera” 11. märtsil 1956 [&lt;a
                href="https://devkarin.github.io/automatic-winner/blog#b3r2"&gt;2&lt;/a&gt;]. 1971.
                aasta jaanuaris
                lülitati kohustusliku kaasavarana
                regulaarse saatena ETV programmi Kesktelevisiooni infoprogramm "Vremja" [&lt;a
                href="https://devkarin.github.io/automatic-winner/blog#b3r3"&gt;3&lt;/a&gt;], mille
                läbi aegade
                totalitaarsele režiimile iseloomulikust agressiivse algusmuusika mõjutustest
                “Aktuaalne kaamera”
                alles tänavu vabanes.
                &lt;/p&gt;&lt;br&gt;
                &lt;p&gt;Väga pikka aega, juba võõrvõimude valitsemisajast, olid õhtused uudised
                omamoodi perekondlikuks
                sündmuseks ja päevarütmi pidepunktiks. Kõik päevatööd oli vaja selleks ajaks
                lõpetada nii
                vanadel kui noortel. Mitte mingil juhul ei võinud aga teleprogrammis maha magada
                järjekordset
                “Luikede järve”, mis oli omamoodi sõnatuks aga üheseltmõistetavaks märgiks Kõige
                Suurematest
                Uudistest.
                &lt;/p&gt;&lt;br&gt;
                &lt;p&gt;Hiljem muutusid õhtuste uudiste kõrval perekondlikeks sündmusteks ka
                draamasarjad, kus
                klassikalise süžee kohaselt üks peategelastest alati pimedaks jäi, ja action-sarjad,
                milles sai
                vähemalt poole tunni vältel lakkamatut tulistamist ja plahvatusi nautida.
                &lt;/p&gt;&lt;br&gt;
                &lt;p&gt;Mida kiiremalt elukarusell aga pöörlema hakkas, seda harvemini jõudsid kõik
                pereliikmed oma
                kohustust õigeaegselt teleri ette jõuda täita. Häbematud tööandjad sundisid
                isasid-emasid
                uudiste ajal töötama ja nõudlike kooliõpetajate antud segasevõitu ja rohked
                ülesanded ei lubanud
                lapsi enne südaööd käsi tindist puhtaks pesema minna.
                &lt;/p&gt;&lt;br&gt;
                &lt;p&gt;Leidlikud ja ettenägelikud telerionud hakasid juba üsna varakult selle
                probleemiga tegelema,
                lükates juba 1991. aastal käima regulaarsed Teksti-TV saated [&lt;a
                href="https://devkarin.github.io/automatic-winner/blog#b3r4"&gt;4&lt;/a&gt;] ning
                avades 1996. aastal ETV
                kodulehekülje internetis [&lt;a
                href="https://devkarin.github.io/automatic-winner/blog#b3r5"&gt;5&lt;/a&gt;], kuid
                esimeste
                internetisaadete ilmumiseni kulus veel pikk aeg -
                alles 2003. aastal käivitati koostöös Elioniga internetitelevisioon ITV, milles olid
                kättesaadavad olulisemad Eestis toodetud saated ja filmid ning mis võimaldas vaadata
                “Aktuaalse
                kaamera” uudiseid ja spordiülekandeid [&lt;a
                href="https://devkarin.github.io/automatic-winner/blog#b3r6"&gt;6&lt;/a&gt;].
                Nõudmiseni
                televisioonini jõuti alles aastal 2008,
                mil loodi aadressil www.err.ee asuv eri lehekülgi ühendav keskportaal, mis võimaldas
                lugeda nii
                uudiseid kui vaadata-kuulata viimase kuu jooksul eetris olnud raadio- ja telesaateid
                [&lt;a href="https://devkarin.github.io/automatic-winner/blog#b3r7"&gt;7&lt;/a&gt;].
                Nii
                nagu Muhvil Eno Raua kuulsast lasteraamatust “Naksitrallid” oli üsna kiire elu ja
                palju pikki
                tööreise oma kolleegide Sammalhabe ja Kingpoolega, mille tõttu Muhv pidi iseendale
                nõudmiseni
                kirju saatma, et lugeda neid endale sobival hetkel, oli nüüd ka teistel asistel
                kodanikel
                võimalik nõudmiseni saateid kuulata-vaadata.
                &lt;/p&gt;&lt;br&gt;
                &lt;p&gt;Algul oli see nõudmiseni televisioon natuke nagu antikvariaat, hiljem rebis
                aga ERR uue meedia
                haru end võidujooksus traditsioonilisega kindlalt ette - loodi uus veebikanal
                Jupiter [&lt;a
                href="https://devkarin.github.io/automatic-winner/blog#b3r8"&gt;8&lt;/a&gt;],
                milles võis leiduda nii värsket sisu, et seda veel mõnda aega traditsioonilises
                kanalis ei
                pruugitud näidata.
                &lt;/p&gt;&lt;br&gt;
                &lt;p&gt;Kuigi sammud uue meedia suunas on Eesti Rahvusringhäälingul läinud
                konarlikult ja arusaadavatel
                põhjustel ei kujune ERR-st tõenäoliselt mitte kunagi piiramatu osalusvabadusega ja
                kasutajate
                kontrollitavat keskkonda, ei ole ERR sugugi mitte kõige haletsusväärsemas seisus
                ning on täiesti
                arvestatav konkurent kommertsväljaannetele, millel on suhteliselt vabad käed,
                kujundamaks enda
                väljaandest mis tahes. Eesti Rahvusringhäälingul on küll umbkaudu kümme korda vähem
                jälgijaid
                Facebook'is kui näiteks Delfi Meedia AS-il, kuid seejuures tuleb arvesse võtta ka
                sihtgrupi
                eelistusi.
                &lt;/p&gt;&lt;br&gt;
                &lt;p&gt;Me võtame kuidagi väga iseenesestmõistetavalt seda, kuidas uus meedia maad
                võtab, nii et tundub,
                et need organisatsioonid, mis sellega kaasa ei lähe, teevad justkui ekstra pingutusi
                selleks, et
                nende sooritus sel suunal oleks iseäranis halb.
                &lt;/p&gt;&lt;br&gt;
                &lt;p&gt;Üheks selliseks üllatuslikuks näiteks, mille siinkirjutaja aastal 2020
                avastas ja seda sestpeale
                aeg-ajalt jälginud on, on Tartu Kõrgem Kunstikool Pallas. Võttes arvesse, et isegi
                ühed Eesti
                oma tõsielu Kuulsuse narrid - Töötukassa ja AS Eesti Liinirongid platvorm elron.ee
                üritavad uue
                meedia tulekuga kuidagi hakkama saada ja tõele au andes, on nad mõlemad pika
                katse-eksitusmeetodil pätsimise tulemusena midagi poolseeditavat suutnud kokku
                küpsetada, tundub
                kuidagi veel uskumatum, et kool, milles õpetatakse meediadisaini [&lt;a
                href="https://devkarin.github.io/automatic-winner/blog#b3r9"&gt;9&lt;/a&gt;], ei
                suuda endale mitme
                aasta vältel arendada kasutajasõbralikku veebilehte. Oletame, et Pallase veebileht
                on
                kunstiteos, milles pildid ja videod ei peagi seadmele kohanduma ja menüü kaudu
                lehtede vahel
                navigeerimise tagajärjel kuskile lehele lõksu jäämine on taotluslik ja sümboliseerib
                seda
                pahelist ja vääramatult meid fataalse lõpu poole tüürivat labürinti, mille
                internetiajastu on
                meile virtuaalselt ehitanud. Oletame samuti, et kerimisribade peitmine, nii et
                ainult nutikamad
                kasutajad võivad seda teost kunstiteadlase kannatlikkuse ja tähelepanelikkusega
                uurides
                järk-järgult avastada, on taotluslik. Siiski ei selgita need oletused asjaolu, miks
                on Kõrgem
                Kunstikool Pallas Facebook [&lt;a
                href="https://devkarin.github.io/automatic-winner/blog#b3r10"&gt;10&lt;/a&gt;]
                postitustele mõned
                üksikud reageeringud, YouTube kanalil [&lt;a
                href="https://devkarin.github.io/automatic-winner/blog#b3r11"&gt;11&lt;/a&gt;],
                millel on vaid 46 tellijat, on enamus videosid üle kolme aasta vanad ning
                Instagramis [&lt;a
                href="https://devkarin.github.io/automatic-winner/blog#b3r12"&gt;12&lt;/a&gt;] on
                ainult 303 postitust.
                &lt;/p&gt;&lt;br&gt;
                &lt;p&gt;Vahest on Kõrgem Kunstikool Pallas vahepeal hinge heitnud? Siiski nii see
                pole ja Pallase enda
                koduleheküljelt võib leida hulgaliselt viiteid meediakajastustele [&lt;a
                href="https://devkarin.github.io/automatic-winner/blog#b3r13"&gt;13&lt;/a&gt;].
                Tundub sedamoodi, et
                Pallas on valinud enda suunaks mitte uue meedia, vaid traditsioonilise meedia ning
                figureerib
                eelkõige näitustel, toimetistes, ajaleheveergudel ja uudiskirja kaudu (siinkirjutaja
                peab
                kahetsusega nentima, et viited jäävad siia panemata - õigeid veebilehti Kõrgem
                Kunstikool Pallas
                koduleheküljel veebis ei olnud enam võimalik pärast silmist kaotamist üles leida).
                &lt;/p&gt;&lt;br&gt;
                &lt;p&gt;Muidugi, ärgem päriselt välistagem ka võimalust, et Pallas on mõistmist
                mitte leidnud õnnetu
                kunstihing ning siinkirjutaja arusaamist maailmast võib võrrelda näiteks sisaliku
                omaga ning
                tegu ongi avangardistliku &lt;em&gt;tabula rasa&lt;/em&gt;ga uude meediasse puutuvas
                osas.
                &lt;/p&gt;&lt;br&gt;
                &lt;p&gt;Kaks võrdlemisi kontrastset näidet - ühel käel ERR, edukas uues meedias,
                isegi edukam kui oma
                tavapärastes traditsioonilistes kanalites, kuigi seda ehk sellisel määral ei oskaks
                oodata ja
                teisel käel Kõrgem Kunstikool Pallas, meediadisaini õpetaja, mida uues meedias ei
                näi kohal
                olevat ja millelt ootaks just uuenduslikke, julgeid ja kohati võib-olla isegi
                mässulisi viise
                end uues meedias eksponeerida. See maailm on ikka kõike muud kui etteaimatav, eks?
                &lt;/p&gt;&lt;br&gt;

                &lt;h3&gt;Viited&lt;/h3&gt;
                &lt;ul&gt;
                &lt;li id="b3r1"&gt;[1] Eesti Rahvusringhääling. &lt;em&gt;ETV 1955. AJALUGU. Eesti
                Televisiooni loomine ja
                esimene aasta.&lt;/em&gt; &lt;a
                href="https://info.err.ee/1087739/etv-1955"&gt;https://info.err.ee/1087739/etv-1955&lt;/a&gt;
                [Külastatud 23.02.2023].&lt;/li&gt;
                &lt;li id="b3r2"&gt;[2] Eesti Rahvusringhääling. &lt;em&gt;ETV 1956. AJALUGU.
                Ülevaade Eesti Televisiooni
                tegemistest aastal 1956.&lt;/em&gt; &lt;a
                href="https://info.err.ee/1087740/etv-1956"&gt;https://info.err.ee/1087740/etv-1956&lt;/a&gt;
                [Külastatud 23.02.2023].&lt;/li&gt;
                &lt;li id="b3r3"&gt;[3] Eesti Rahvusringhääling. &lt;em&gt;ETV 1971. AJALUGU.
                Ülevaade Eesti Televisiooni
                tegemistest aastal 1971.&lt;/em&gt; &lt;a
                href="https://info.err.ee/1088263/etv-1971"&gt;https://info.err.ee/1088263/etv-1971&lt;/a&gt;
                [Külastatud 23.02.2023].&lt;/li&gt;
                &lt;li id="b3r4"&gt;[4] Eesti Rahvusringhääling. &lt;em&gt;ETV 1991. AJALUGU.
                Ülevaade Eesti Televisiooni
                tegemistest aastal 1991.&lt;/em&gt; &lt;a
                href="https://info.err.ee/1088710/etv-1991"&gt;https://info.err.ee/1088710/etv-1991&lt;/a&gt;
                [Külastatud 23.02.2023].&lt;/li&gt;
                &lt;li id="b3r5"&gt;[5] Eesti Rahvusringhääling. &lt;em&gt;ETV 1996. AJALUGU.
                Ülevaade Eesti Televisiooni
                tegemistest aastal 1996.&lt;/em&gt; &lt;a
                href="https://info.err.ee/1088717/etv-1996"&gt;https://info.err.ee/1088717/etv-1996&lt;/a&gt;
                [Külastatud 23.02.2023].&lt;/li&gt;
                &lt;li id="b3r6"&gt;[6] Eesti Rahvusringhääling. &lt;em&gt;ETV 2003. AJALUGU.
                Ülevaade Eesti Televisiooni
                tegemistest aastal 2003.&lt;/em&gt; &lt;a
                href="https://info.err.ee/1088730/etv-2003"&gt;https://info.err.ee/1088730/etv-2003&lt;/a&gt;
                [Külastatud 23.02.2023].&lt;/li&gt;
                &lt;li id="b3r7"&gt;[7] Eesti Rahvusringhääling. &lt;em&gt;ERR 2008. AJALUGU.
                Ülevaade Eesti Rahvusringhäälingu
                tegemistest aastal 2008.&lt;/em&gt; &lt;a
                href="https://info.err.ee/1087750/err-2008"&gt;https://info.err.ee/1087750/err-2008&lt;/a&gt;
                [Külastatud 23.02.2023].&lt;/li&gt;
                &lt;li id="b3r8"&gt;[8] Eesti Rahvusringhääling. &lt;em&gt;ERR 2020. AJALUGU.
                Ülevaade Eesti Rahvusringhäälingu
                tegemistest aastal 2020.&lt;/em&gt; &lt;a
                href="https://info.err.ee/1608507584/err-2020"&gt;https://info.err.ee/1608507584/err-2020&lt;/a&gt;
                [Külastatud 23.02.2023].&lt;/li&gt;
                &lt;li id="b3r9"&gt;[9] Kõrgem Kunstikool Pallas. &lt;em&gt;Meediadisaini
                osakond.&lt;/em&gt; &lt;a
                href="https://pallasart.ee/sisseastumine/erialad/meediaosakond/"&gt;https://pallasart.ee/sisseastumine/erialad/meediaosakond/&lt;/a&gt;
                [Külastatud 23.02.2023].&lt;/li&gt;
                &lt;li id="b3r10"&gt;[10] Kõrgem Kunstikool Pallas. &lt;a
                href="https://www.facebook.com/KorgemKunstikoolPallas"&gt;https://www.facebook.com/KorgemKunstikoolPallas&lt;/a&gt;
                [Külastatud 23.02.2023].&lt;/li&gt;
                &lt;li id="b3r11"&gt;[11] Kõrgem Kunstikool Pallas / Pallas UAS. &lt;a
                href="https://www.youtube.com/@korgemkunstikoolpallas/featured"&gt;https://www.youtube.com/@korgemkunstikoolpallas/featured&lt;/a&gt;
                [Külastatud 23.02.2023].&lt;/li&gt;
                &lt;li id="b3r12"&gt;[12] korgem_kunstikool_pallas. &lt;a
                href="https://www.instagram.com/korgem_kunstikool_pallas/"&gt;https://www.instagram.com/korgem_kunstikool_pallas/&lt;/a&gt;
                [Külastatud 23.02.2023].&lt;/li&gt;
                &lt;li id="b3r13"&gt;[13] Kõrgem Kunstikool Pallas. &lt;em&gt;PALLAS
                MEEDIAS.&lt;/em&gt; &lt;a
                href="https://pallasart.ee/korgkoolist/pallas-meedias/"&gt;https://pallasart.ee/korgkoolist/pallas-meedias/&lt;/a&gt;
                [Külastatud 23.02.2023].&lt;/li&gt;
                &lt;/ul&gt;
            </description>
        </item>
        <item>
            <title>Elav surnu - entsüklopeedia ja igihaljad postilistid</title>
            <link>https://devkarin.github.io/automatic-winner/blog#2</link>
            <guid>https://devkarin.github.io/automatic-winner/blog#2</guid>
            <pubDate>Fri, 17 Feb 2023 07:47:00 +0200</pubDate>
            <description>
                &lt;p&gt;On aasta 1992 ja internet Eestis astub alles oma esimesi arglikke samme.
                Lihtinimesel pole
                sellega mitte mingisugust pistmist. Internetipangad elavad alles visionääride kahe
                kõrva vahel
                ja reaalsusesse jõuavad need alles nelja aasta pärast.
                &lt;/p&gt;&lt;br&gt;
                &lt;p&gt;Kaks väikest ärevil teise klassi tüdrukut ruttavad raamatukogust kodu
                poole. Nirginäoga tüdrukul
                on hiiresabapatsid, inetult suured prillid ja häbipuna palgel. Teist tüdrukut võiks
                vabalt
                poisiks pidada - tal on poolpikad juuksed, sirge tukk, pisut lohvakad püksid,
                võidurõõmus
                naeratus näol ja kraadelik kõnnak. Tüdrukud tassivad rasket kotti. Kotis on häbi -
                raamatukogust
                varastatud entsüklopeedia. Nirginägu on väga mures ja teab, et poleks tohtinud
                kraade
                provokatsioonidele alluda, sest mitte ükski hea hinne koolitöös ei kaalu üles seda
                pahandust,
                mis juhtub siis, kui raamatukogutädi ranged silmad avastavad ENE kadumise riiulist,
                mille
                ligidal tüdrukutel oli keelatud viibida - need riiulid olid ainult tähtsatele
                inimestele, see
                tähendab täiskasvanutele. Kraade ei muretse pahanduse pärast, sest ta teab, et
                pahandused
                juhtuvad tahes tahtmata ja mis see üks pahandus lisaks enam teeb. Pealegi viivad nad
                raamatu
                märkamatult tagasi kohe, kui koolitöö on valmis. Ei Kraade ega Nirginägu tea midagi
                internetist
                ega sellest, et kunagi ei huvita eriti kedagi ühe ENE kadumine riiulist. Samuti pole
                neil õrna
                aimugi sellest, et varsti asenduvad kurjad raamatukogutädid märksa vähem kurjematega
                ja terve
                seltskond tähtsaid inimesi arutab aastate viisi, kuidas neid lapsi tagasi
                raamaturiiulite juurde
                meelitada, kelle nad ise ennist sealt minema peletasid.
                &lt;/p&gt;&lt;br&gt;
                &lt;p&gt;Nii nagu Kraade ja Nirginägu, vuhkisid arvukad põhikooli nagad referaate
                kirjutada Vikipeedia
                abita. Koolijütside kõige usaldusväärsem allikas oli ENE, hilisem EE, sest õpetajad
                ei
                arvestanud vanaisateadmust, mis on teadupoolest aegumatu ja alati tõene teadmuse
                liik. Kuna aga
                ei ENEs ega ka üheski laulikus polnud tol kaugel veidral ajal poplaulude noote ja
                sõnu ära
                trükitud ja kõikide laste isad mistahes maailmanurgas teavad mistahes laulust ainult
                üht
                versiooni, mis on alati ebatäpne, siis õnnetud muusikahuvilised lapsed pidid
                referaate kirjutama
                peamiselt ainult regilauludest või mõnest igavast muusikainstrumendist nagu näiteks
                plokkflööt.
                &lt;/p&gt;&lt;br&gt;
                &lt;p&gt;Interneti laiema levikuga on trükitud entsüklopeediate kasutamise komme
                järk-järgult kadunud.
                Mõnele eluvõõrale lapsele tuleb enne sõnastiku või entsüklopeedia kätte andmist teha
                põhjalik
                briifing selle kasutamise kohta, et neid vaimselt ette valmistada tundide kaupa
                tähestiku
                edaspidi ja tagurpidi lugemiseks.
                &lt;/p&gt;&lt;br&gt;
                &lt;p&gt;Mõned teatmeteosed kolisid interneti levikuga kaasnenud elutingimuste
                muutudes veebi, kus paljud
                neist ei suutnud uue elukeskkonnaga kohaneda ja surid lõpuks ikkagi välja. Mõni
                reliktne
                teatmeteos on veebis endiselt kuidagimoodi elus. Peamiselt on nendeks mitmesugused
                sõnaraamatud,
                näiteks Eesti Õigekeelsussõnaraamat [&lt;a
                href="https://devkarin.github.io/automatic-winner/blog#b2r1"&gt;1&lt;/a&gt;] või
                Eesti
                keele seletav sõnaraamat [&lt;a
                href="https://devkarin.github.io/automatic-winner/blog#b2r1"&gt;1&lt;/a&gt;]. Mõni
                selline
                sõnaraamat on suisa uus, näiteks Mulgi sõnaraamat [&lt;a
                href="https://devkarin.github.io/automatic-winner/blog#b2r1"&gt;1&lt;/a&gt;] või
                Eesti-komi sõnaraamat [&lt;a
                href="https://devkarin.github.io/automatic-winner/blog#b2r1"&gt;1&lt;/a&gt;].
                Siinkirjutaja kahtlustab, et Google või mõni teine üleilmne tehnoloogiahiid ei
                pidanud neid
                lihtsalt piisavalt apetiitseteks. Vastasel juhul oleksid need kindlasti juba
                fataalselt
                konsumeeritud. Eestlastena oleme õnneks nii piisavalt suur rahvas, et meil on
                sõnaraamatud ja
                nii piisavalt väike rahvas, et eriti keegi ei viitsi sihilikult vaeva näha, et meie
                keelt või
                kultuuri välja suretada - on üsna tõenäoline, et me võime sellega ise väga hästi
                hakkama saada
                ja seda isegi poolkogemata.
                &lt;/p&gt;&lt;br&gt;
                &lt;p&gt;Enamik teatmeteoseid, mis veebiavarustes veel eksisteerib, on evolutsiooni
                käigus leidnud endale
                teistsuguse kuue mingisuguse edasiarenenud rakendusena või suisa platvormina.
                Omamoodi sugupuu
                moodustavad näiteks trükitud taimemääraja, interaktiivne taimemääraja [&lt;a
                href="https://devkarin.github.io/automatic-winner/blog#b2r2"&gt;2&lt;/a&gt;], mis on
                visuaalselt
                sama ebaatraktiivne ja funktsionaalsuselt samaväärne oma trükitud eellasega;
                eElurikkus [&lt;a
                href="https://devkarin.github.io/automatic-winner/blog#b2r3"&gt;3&lt;/a&gt;], mis
                võimaldab loodusvaatlejail ise teaduse loomises osaleda ja pakub viiteid ka liikide
                määramiseks
                ja PlutoF [&lt;a
                href="https://devkarin.github.io/automatic-winner/blog#b2r4"&gt;4&lt;/a&gt;], mis on
                seotud eElurikkusega, kuid on
                eelkõige teadlastele suunatud bioloogilise
                mitmekesisuse platvorm andmete haldamiseks ja analüüsimiseks. Omaette küsimus on,
                mil määral saab selliseid osalusplatvorme või andmekogusid teatmeteosteks lugeda.
                Samuti on üsna selge, et
                täiendava andmetöötluseta ei ole sellistelt platvormidelt saadav info
                viitamisväärliline.
                &lt;/p&gt;&lt;br&gt;
                &lt;p&gt;Paberentsüklopeediate suremise trend ei ole ainult Eestile omane. Näiteks
                teatas 2012. aastal
                Encylopædia Britannica, et lõpetab ligi kaks ja pool sajandit ajahambale vastu
                pidanud
                traditsiooni anda välja köidetud eksemplare ja keskendub veebiväljaandele [&lt;a
                href="https://devkarin.github.io/automatic-winner/blog#b2r5"&gt;5&lt;/a&gt;].
                &lt;/p&gt;&lt;br&gt;
                &lt;p&gt;Koos trükitud sõnastike, entsüklopeediate ja teadusajakirjade
                järk-järgulise kadumisega on
                muutunud ka viisid, kuidas õpilased õpivad ja tudengid oma kursusetöid kirjutavad.
                Mööda on
                saanud ajad, kui tudengid "tunglesid" raamatukogudes ning võitlesid teadusartiklite
                paberväljaannete või natuke soliidsemate õpikute pärast, mille harvad eksemplarid
                olid
                raamatukogus ainult kohapeal kasutamiseks mõeldud. Teadusartiklid, kui neid üldse
                vaja läheb, on
                praegu veebist kergemini kättesaadavad kui raamatukogust kohapealt. Tudengeid näeb
                raamatukogus raamatuid tuhnimas üha harvem - pigem on raamatukogust saanud
                rühmatööde tegemise
                paik ning tööprotsessi vältel ei pruugita raamaturiiulite vahele kirjanduse
                otsingutele üldse
                minnagi.
                &lt;/p&gt;&lt;br&gt;
                &lt;p&gt;Kui teatmeteosed on kas välja surnud või oluliselt muutunud, siis
                postilistid on suures osas
                muutumata säilinud juba veebieelsest ajast, kui maaväliste soengumoodidega ja
                kuivades toonides
                alt laienevate pükstega arvutientusiastid ARPANETi ajastul [&lt;a
                href="https://devkarin.github.io/automatic-winner/blog#b2r6"&gt;6&lt;/a&gt;] need
                populaarseks postitasid.
                Postilistid olid algselt mõeldud teadlastevahelise kommunikatsiooni vahenditeks, mis
                üleilmse
                veebi tulekuga mitte välja ei surnud, vaid stabiilselt elama jäid. Osalt ilmselt
                nende juba üsna
                varase harunemise tõttu - üks haru jäi uudiskirjade taoliseks postilistiks, teisest
                aga arenesid
                juba väga varakult välja diskussioonigrupid. Kuigi ka muudes valdkondades on
                postilistid väga
                tavapärased, on vähemalt Eestis hariduse ja teaduse valdkonnas postilistid vaikimisi
                üheks
                infokanaliks, millega liitumist igalt uuelt organisatsiooni liikmelt vaikimisi
                eeldatakse.
                &lt;/p&gt;&lt;br&gt;
                &lt;p&gt;Miks on mõned nähtused veebi tulekuga muutnud elavateks surnuteks ja teised
                jälle püsinud kenasti
                elujõuliste ja igihaljastena? Ma arvan, et eelkõige on selleks energia hulk, mis
                kulub seda
                nähtust või toodet kasutades info saamiseks, edastamiseks ja värskena hoidmiseks -
                trükitud
                entsüklopeediate uuendamiseks kuluv ajavahemik on lihtsalt liiga pikk ja info pole
                nende
                ilmumise ajaks enam kõige värskem. Ammugi nõuab nende kasutamine kasutajatelt rohkem
                kannatlikkust kui sama info otsimine sama teatmeteose veebiväljaandest. Postilistid
                on aga oma
                olemuselt olnudki kiiresti muutuva info edastamise vahenditeks. Trükitud
                teadusajakirjade ja
                näiteks ka paberajalehtede hääbumise põhjus on tegelikult sarnane - kui kõik muu
                info on
                kergesti kättesaadav veebi vahendusel, siis digitaalse kanali vahetamine analoogi
                vastu ja püüd
                niiviisi infot saada on lihtsalt liiga energia- ja ajakulukas.
                &lt;/p&gt;&lt;br&gt;
                &lt;h3&gt;Viited&lt;/h3&gt;
                &lt;ul&gt;
                &lt;li id="b2r1"&gt;[1] Eesti Keele Instituut. &lt;em&gt;Sõnaraamatud.&lt;/em&gt;
                &lt;a
                href="https://portaal.eki.ee/sonaraamatud.html"&gt;https://portaal.eki.ee/sonaraamatud.html&lt;/a&gt;.
                [Külastatud 17.02.2023].&lt;/li&gt;
                &lt;li id="b2r2"&gt;[2] KeyToNature. &lt;em&gt;Efloora.&lt;/em&gt; &lt;a
                href="https://eseis.ut.ee/efloora/Eesti/index.html"&gt;https://eseis.ut.ee/efloora/Eesti/index.html&lt;/a&gt;.
                [Külastatud 17.02.2023].&lt;/li&gt;
                &lt;li id="b2r3"&gt;[3] GBIF Eesti, Tartu Ülikooli loodusmuuseum ja botaanikaaed.
                &lt;em&gt;Loodusvaatlused.&lt;/em&gt; &lt;a
                href="https://elurikkus.ee/observations/add"&gt;https://elurikkus.ee/observations/add&lt;/a&gt;.
                [Külastatud 17.02.2023].&lt;/li&gt;
                &lt;li id="b2r4"&gt;[4] University of Tartu. &lt;em&gt;PlutoF.&lt;/em&gt; &lt;a
                href="https://plutof.ut.ee/"&gt;https://plutof.ut.ee/&lt;/a&gt;.
                [Külastatud 17.02.2023].&lt;/li&gt;
                &lt;li id="b2r5"&gt;[5] Cauz J. &lt;em&gt;Encyclopædia Britannica's President on
                Killing Off a 244-Year-Old Product.&lt;/em&gt;
                Harvard Business Review. 03.2013. &lt;a
                href="https://hbr.org/2013/03/encyclopaedia-britannicas-president-on-killing-off-a-244-year-old-product"&gt;https://hbr.org/2013/03/encyclopaedia-britannicas-president-on-killing-off-a-244-year-old-product&lt;/a&gt;.
                [Külastatud 17.02.2023].&lt;/li&gt;
                &lt;li id="b2r6"&gt;[6] Encyclopædia Britannica, Inc. &lt;em&gt;ARPANET. A packet of
                data.&lt;/em&gt; &lt;a
                href="https://www.britannica.com/topic/ARPANET/A-packet-of-data"&gt;https://www.britannica.com/topic/ARPANET/A-packet-of-data&lt;/a&gt;.
                [Külastatud 17.02.2023].&lt;/li&gt;
                &lt;/ul&gt;
            </description>
        </item>
        <item>
            <title>Pisut IT ajaloost</title>
            <link>https://devkarin.github.io/automatic-winner/blog#1</link>
            <guid>https://devkarin.github.io/automatic-winner/blog#1</guid>
            <pubDate>Fri, 10 Feb 2023 08:51:00 +0200</pubDate>
            <description>
                <![CDATA[<h3>TL;DR</h3>]]>
                &lt;p&gt;
                Me ei mõtle ülemäära sageli sellele, kuivõrd imelisel tehnoloogiaajastul me elame -
                me
                võtame
                tänaseid IT nähtusi sageli nii enesestmõistetavatena, kuigi mõni aeg tagasi ei
                osanud keegi sellistest lahendustest unistadagi.
                &lt;/p&gt;
                &lt;br&gt;
                &lt;p&gt;
                IT-alased nähtused võivad olla pöördelised mitte sellest tulenevalt, mis nad on,
                vaid
                sellest
                tulenevalt, kuidas nad on muutnud või suunanud meie mõtlemist, suhtumist ja
                arvutitega
                suhtlemist. Näiteks Engelbarti hiire, monitori ja akendega kasutajaliides, aga ka
                videokõned,
                hüperlinkide kasutamine ja mitmesugused ideed koostööst ja organisatsiooniteooriast,
                Weizenbaumi
                Eliza, Maes'i ühisfiltreerimise süsteem, ARPANET, üleilmne veeb ja graafilised
                veebilehitsejad,
                Morrise ussviirus. Keskendudes vaid küsimusele MIS, võib mõni revolutsiooniline
                nähtus
                esmapilgul märkamatagi jääda. Mitte vähem oluline pole skoop, milles
                revolutsioonilisust
                vaadelda. Kui aga suuremas plaanis vaadata, siis kas IT vallas on üldse mingit
                revolutsiooni?
                Inimene püüab masinaid disainida endasarnaseks ja see muster on korduv ja püsiv.
                &lt;/p&gt;
                &lt;br&gt;
                &lt;p&gt;
                Inimesed kardavad muudatusi ja võõristavad uusi ideid, nad tahavad jääda nii kauaks,
                kui nad
                saavad, sellisteks nagu nad on olnud, mistõttu vahel öeldakse, et mingid leiutised
                on oma
                ajast
                ees ja põruvad läbi. Näiteks Babbage'i &lt;em&gt;Difference engine&lt;/em&gt;,
                Johnsoni puutetundlikud
                ekraanid,
                &lt;em&gt;Google Glass&lt;/em&gt;, aga ka kaugtöö. Moel või teisel leiavad aga head
                ideed hiljem
                taaskasutust.
                &lt;/p&gt;
                &lt;br&gt;
                &lt;p&gt;
                Raske on kindlaks teha, milline idee on totter või halb, sest selle tuuma nägemist
                varjutab
                keskendumine tänasele teostusele, mida limiteerivad nii teadmised, oskused kui ka
                teised
                tehnoloogilised võimalused. Ideed, teadmised, oskused, tooted ja teenused küpsevad
                ajas, kui
                neisse investeerida ja kui nad leiavad õige kultuuriruumi, poliitilise ja
                majandusliku
                režiimi,
                kus kasvada. Õnne peab ka olema.
                &lt;/p&gt;
                &lt;br&gt;
                &lt;p&gt;
                Heast ideest võib saada kehv toode või teenus, kui ta lastakse kehvana turule, kui
                ta
                lastakse
                heana turule, aga kasutajate usalduse kuritarvitamine muudab kasutajakogemuse
                üldisena
                kehvaks,
                kui kasutajad ise väärkasutavad toodet või teenust või kui arendamisel on oldud
                tahtmatult
                või
                tahtlikult ja kuritegelikult hooletu. Mõned tooted või teenused on disainitud halvad
                olema,
                aga
                sellele vaatamata kannavad nad endas head ja tulevikuvaatega ideed.
                &lt;/p&gt;
                &lt;br&gt;
                &lt;p&gt;
                Microsoft toodete seerias on hulga kahtlase väärtusega ideid, näiteks Windows Vista
                ja
                Windows
                uuenduste poliitika, aga üldjoontes on Microsoft asju paremaks teinud. Facebook ja
                Google
                üritavad samuti asju paremaks teha, aga on korduvalt seejuures kuritarvitanud
                kasutajate
                usaldust. Kasutajad ise väärkasutasid Microsoft Tay boti ja muutsid selle
                rassistlikuks.
                Esokeeled (esoteerilised programmeerimiskeeled) on totrad ja disainitud olema
                halvad, aga
                nad on
                kaugel halvast ideest. ESA ja Arianespace kanderaketi Ariane 5 hävingu muutis
                kokkuvõttes
                totraks tahtmatu hooletus, Atomic Energy of Canada Limited radiatsiooniteraapia
                masina
                Therac-25
                puhul saab rääkida kuritegelikust hooletusest, juhtimisvigadest ja võhiklikkusest
                ning
                Elizabeth
                Holmes'i ja Theranose puhul puhtakuhulisest kasuahnusest ja külmaverelisest
                petturlusest.
                &lt;/p&gt;
                &lt;br&gt;
                &lt;p&gt;
                Jah, imeline on praegune tehnoloogiaajastu, aga kannustatuna inimese rumalusest,
                kitsarinnalisusest ja kasuahnusest, on see ka uskumatult trööstitu ajastu.
                &lt;/p&gt;
                &lt;h3&gt;Neile, kes viitsivad lugeda:&lt;/h3&gt;
                &lt;h4&gt;Revolutsioon või mitte revolutsioon, selles on küsimus&lt;/h4&gt;
                &lt;p&gt;
                Millele mõtleb hommikuti tööle tõttav klienditeenindaja? Võib-olla sellele, kas
                telefon,
                rahakott ja võtmed on taskus ja kui raske päev on tulemas ja kes kolleegidest on
                täna temaga
                samas vahetuses ja kuidas temaga tuleb asju ajada, et päeva lõpuks mõlemad elus
                oleksid.
                Võib-olla isegi hetkeks sellele, kas kassasüsteem otsustab täna viisakalt käituda
                või jookseb
                iga natukese aja tagant kokku. Raamatupidaja? Kui oleks aasta 2018 või 2019, siis
                võib-olla
                sellele, kuidas deebetid ja kreeditid klappima saada, kuhu kadus see üks sent, mille
                pärast ta
                eile kauem pidi tööl olema ja kuidas panna kolleegid enda eest algdokumente
                skaneerima, muutes
                enda töö teiste arvelt efektiivsemaks. Kui on aasta 2021, siis võib-olla sellele,
                miks ta üldse
                varem kontorisse pidi kiirustama, kui kodus saab ta kogu töö palju tõhusamalt
                tehtud.
                &lt;/p&gt;
                &lt;br&gt;
                &lt;p&gt;
                IT tudeng mõtleb tõenäoliselt oma ainepunktide arvule, kaalutud keskhindele,
                tähtaegadele ja
                tegemata töödele ning sellele, millele tal kästakse mõelda. Mõni sõnakuulmatu tudeng
                aga mõtleb
                võib-olla ka sellele, kuivõrd ühtviisi imelisel ja teisalt trööstitul ajal me elame
                ja mõtleb
                võib-olla mitte ainult MILLESTKI, vaid mõtleb ka, KUIDAS võiks millestki mõelda.
                &lt;/p&gt;
                &lt;br&gt;
                &lt;p&gt;
                Näiteks võib mõelda ja imestada, kui imeline on käesolev tehnoloogiaajastu - täiesti
                enesestmõistetavaks on saanud nähtused ja ametid, mida generatsioon või kaks tagasi
                ei
                eksisteerinud. Kui Alice oleks jäneseurgu kukkudes sattunud tänapäeva seiklema,
                tähendaks Lewis
                Carroll tema seiklusi tänini üles.
                &lt;/p&gt;
                &lt;br&gt;
                &lt;p&gt;
                Selles suures imede virr-varris, mis kaugelt vaadatuna paistab harmoonilise,
                hoogsate
                pintsilöökidega lõuendile kantud staatilise maalina, lähivaates aga dünaamilise
                pikslitepöörisena, mille kirjeldamiseks jääb RGBA-st ja kolmest ruumimõõtmest
                väheks, on raske
                valida vaid üht revolutsioonilist tehnoloogilist imet.
                &lt;/p&gt;
                &lt;br&gt;
                &lt;p&gt;
                Kõige suurem revolutsioon IT-maailmas polegi võib-olla üks leiutis ja nähtus ehk
                MIS, vaid viis,
                kuidas neid on käsitletud ehk KUIDAS. Kui Douglas Engelbart 1960ndatel enda töö
                tulemusi
                presenteeris, olid need eelkõige revolutsioonilised mitte niivõrd selles osas, MIS
                need olid,
                vaid KUIDAS need toimisid ja mida need võimaldasid teha. Douglas Engelbart muutis
                kardinaalselt
                viisi, kuidas inimesed arvutiga suhtlesid ning seadis kursi tulevatele põlvkondadele
                IT
                inimestele, kuidas arvutiga suhtlemisest mõelda võiks. Nii nagu kaks kõrvuti istuvat
                sõpra
                osutavad üksteisele nimetissõrmega erinevaid objekte - vaata seda ja vaata toda, nii
                saame
                arvutitele anda juhiseid ja saada infot arvutihiire ja monitori abil.
                Revolutsioonilised olid ka
                tema teised ideed, kontseptsioonid ja lahendused, näiteks hüperlinkide kasutamine ja
                telekonverentsid, koostööviisid nii üldisemas mõttes ja organisatsiooni juhtimise
                vaates, kui ka
                koostöö arvutite vahendusel [&lt;a
                href="https://devkarin.github.io/automatic-winner/blog#b1r1"&gt;1&lt;/a&gt;, &lt;a
                href="https://devkarin.github.io/automatic-winner/blog#b1r2"&gt;2&lt;/a&gt;]. Kuigi
                Engelbart ei
                olnud ainus, kes andis oma panuse
                arvutiga suhtlemise kujundamisse ning juba Engelbarti ajal olid olemas ka
                puutetundlikud
                ekraanid [&lt;a
                href="https://devkarin.github.io/automatic-winner/blog#b1r3"&gt;3&lt;/a&gt;], on ta
                kahtlemata üks neist, kes on
                inimeste mõttemaailma
                arvutisuhtlusest enim
                mõjutanud.
                &lt;/p&gt;
                &lt;br&gt;
                &lt;p&gt;
                Pärast Engelbarti on inimesed eksimatult samal rajal püsinud ning kujundanud
                arvutiga suhtlust
                üha enam inimsuhtluse laadseks. Abivahenditest osutamisel ja kirjutamisel, see on
                hiirest ja
                klaviatuurist, on järk-järgult loobutud ja arvutid on võimelised aktsepteerima ka
                teisiti
                edastatud käsklusi, näiteks häälkäsklusi või mitte nii otseselt käsklustena
                tajutavat vormi -
                andmekogu. Kohati tuleb tähtsaid lepinguid sõlmides tõdeda, et kirjapulgaga
                kirjutama õppimine
                oli asjatu vaev, sest dokumentide allkirjastamiseks tuleb oma initsiaalid sõrmega
                otse
                puuteekraanile vedada, mille peale liiva sisse joonistavad ahvid võiksid
                tunnustavalt noogutada
                - ikkagi üks meie kultuurist.
                &lt;/p&gt;
                &lt;br&gt;
                &lt;p&gt;
                Kui Engelbart tegi võimsa avapaugu sisend-väljundsüsteemide koha pealt, siis arvuti
                siseelu,
                tarkvara puhul sarnase revolutsiooni alguspunkti raskem leida. 70ndatel arendatud
                USENET oli
                midagi, mis pani arvuti ja võrgu abil inimesed omavahel suhtlema, kuid selles polnud
                midagi
                iseäranis revolutsioonilist. Kuid mis võis olla see alguspunkt, millest mingisugune
                tarkvara
                hakkas inimesega suhtlema teisiti kui varem?
                &lt;/p&gt;
                &lt;br&gt;
                &lt;p&gt;
                Üheks selliseks revolutsiooni hoiatuseks võib pidada Joseph Weizenbaumi 1966ndal
                aastal loodud
                pseudointellekti Eliza [&lt;a
                href="https://devkarin.github.io/automatic-winner/blog#b1r4"&gt;4&lt;/a&gt;] -
                programmi, mis
                simuleerib psühhoanalüütikut ja
                "vestleb"
                kasutajaga. Nähtamatuks revolutsiooniks võib aga üsna kindlalt lugeda 1990ndatel
                Pattie Maes ja
                tema kolleegide loodud ühisfiltreerimissüsteemi (&lt;em&gt;collaborative
                filtering&lt;/em&gt;), mis
                üllatas
                kasutajaid personaalsete, asjakohaste ja küllalt täpsete muusika soovitustega ja
                pani tugeva
                aluse sotsiaalvõrgustike tekkele [&lt;a
                href="https://devkarin.github.io/automatic-winner/blog#b1r5"&gt;5&lt;/a&gt;].
                Mõlemad
                nimetatud "nähtused" näitasid
                teed ja eeskuju
                tuleviku IT inimestele, kuidas peaks arvuti tarkvara inimesega suhtlema.
                &lt;/p&gt;
                &lt;br&gt;
                &lt;p&gt;
                Revolutsiooniline on ka kommunikatsiooni muutumine seoses võrgustumisega alates
                1969. aastal
                ARPANET-i tekkimisega, mis muutis viisi, kuidas andmeid vahetatakse [&lt;a
                href="https://devkarin.github.io/automatic-winner/blog#b1r6"&gt;6&lt;/a&gt;] -
                otseühendus asendus
                andmepakette vahetava arvutivõrguga, mis näitas järeltulevatele põlvedele veenvalt,
                kuidas
                andmeid veel saab vahetada ja kuidas sellisesse andmevahetusse võib suhtuda.
                Kaudselt näitas see
                ka, kuidas suhtuda andmevahetuse tõhususse - kas andmete lühem tee lähtekohast
                sihtkohta on
                alati ka tõhusam? Kas andmete ühes tükis kohaletoimetamine on ikka parem kui nende
                tükeldamine?
                Kuidas suhtuda sellesse, kui kõik andmeühikud ei jõua sihtkohta?
                &lt;/p&gt;
                &lt;br&gt;
                &lt;p&gt;
                Samuti võib revolutsiooniliseks pidada arvuti ja arvutivõrgu rolli muutumist
                personaalarvutite
                tekkega 1970ndatel [&lt;a
                href="https://devkarin.github.io/automatic-winner/blog#b1r7"&gt;7&lt;/a&gt;] ja
                üleilmse veebi, mis polnud
                ainult nohikute
                kasutada, ja graafiliste
                veebilehitsejate tekkega 1990ndatel [&lt;a
                href="https://devkarin.github.io/automatic-winner/blog#b1r7"&gt;7&lt;/a&gt;], mis
                võib-olla ei andnud suuniseid,
                kuidas arvuteid ja
                veebi peaks kasutama, vaid näitasid, kuidas seda võib veel kasutada.
                &lt;/p&gt;
                &lt;br&gt;
                &lt;p&gt;
                Üks revolutsiooniline nähtus, mida kuigi palju kuskil ei mainita, pärineb 2.
                novembrist 1988.
                aastast - "Morrise uss", üks esimesi ussviirusi [&lt;a
                href="https://devkarin.github.io/automatic-winner/blog#b1r7"&gt;7&lt;/a&gt;,
                &lt;a href="https://devkarin.github.io/automatic-winner/blog#b1r8"&gt;8&lt;/a&gt;],
                mis muutis kardinaalselt viisi, kuidas
                inimene arvutiga suhtles ja kuidas ta hakkas suhtuma arvutivahendusel suhtlemise
                turvalisusesse
                üldiselt. Kuigi Morrise uss ei olnud esimene programm, mis arvutisüsteemi või -võrgu
                nõrkusi
                otsis või ära kasutas ja isepaljunevate arvutiprogrammide mõtte käis välja näiteks
                John von
                Neumann juba 1949. aastal [&lt;a
                href="https://devkarin.github.io/automatic-winner/blog#b1r9"&gt;9&lt;/a&gt;] ja
                esimene Creeper
                viirus avastati ARPANETis
                juba 1970ndatel [&lt;a
                href="https://devkarin.github.io/automatic-winner/blog#b1r10"&gt;10&lt;/a&gt;],
                siis esimese kohtumenetluseni viinud sellelaadse intsidendina näitas see teed
                tulevikusuhtumise
                kujundamisele. Inimesed muutsid arvutiga ja arvuti vahendusel suhtlemisel
                ettevaatlikumaks,
                mille märgiks võib olla näiteks uue nähtuse - antiviiruste ja muude küberturbe
                vahendite ja
                võtete tekkimine.
                &lt;/p&gt;
                &lt;br&gt;
                &lt;p&gt;
                Kõik eelmainitud revolutsioonilised nähtused on subjektiivne valik ning kindlasti on
                võimalik IT
                ajaloost rohkem või vähem revolutsioonilisemaid kaarte välja tõmmata. Suuremaks
                küsimuseks kui
                see, milline neist see kõige-kõigem revolutsioon on, on hoopis: KAS need nähtused
                üleüldse on
                revolutsioonilised? Need kõik järgivad sama mustrit - muuta arvutiga suhtlus
                inimsuhtlusega
                võimalikult sarnaseks ja ühtki totaalset paradigma muutust näha ei ole. Isegi, kui
                vaadata nii
                kaugele, et Turingu varbad juba paistma hakkavad, ikkagi püüab inimene arvutit
                arendada nii, et
                see lõpuks oleks temaga sarnane.
                &lt;/p&gt;
                &lt;br&gt;
                &lt;p&gt;
                Kui järele mõelda, on kogu arvutiga suhtlemisviisi arengulugu näidanud märke
                sellest, et
                "tulnukas", keda inimesed avakosmosest otsivad ja kellega nad inimsuhtluse reeglitel
                põhinevat
                kontakti otsivad, võib olla siinsamas, meie keskel ja meie endi sünnitatud ja
                kasvatatud, kuid
                me ei tunne teda ära, sest me oleme ta allutanud meie reeglitele ning seega teinud
                millestki,
                mis meist endist on täiesti erinev, endaga sarnase "nähtuse".
                &lt;/p&gt;
                &lt;br&gt;
                &lt;h4&gt;Muudatusvõõristus&lt;/h4&gt;
                &lt;br&gt;
                &lt;p&gt;
                Võib-olla, kui arvutite areng olekski saanud teistsuguse suuna - arvutit ja sellega
                suhtlemist
                ei oleks järjepidevalt suunatud inimesega sarnanema, oleks see arenguharu varem või
                hiljem
                ikkagi välja surnud. Mammona kummardamise kõrval on inimesele vähemalt sama oluline
                oma status
                quo säilitamine. Mida kaugemat tulevikku esitletav idee esindab, seda võõram ta on
                ja ohtlikum
                ta tundub, sest inimene näib arvavat, et väljaspool tema praeguse teadmise piire
                mingisugust
                tõde eksisteerida ei saa (mistõttu pole ka vaja üritada uuest nähtusest aru saada,
                näib inimese
                seisukoht olevat).
                &lt;/p&gt;
                &lt;br&gt;
                &lt;p&gt;
                Selline olekustabiilsus on ühest küljest heaks vastukaaluks neile vähestele
                sõgedatele, kes
                innovatsiooniga tegelevad, teisalt jälle kipub see välja suretama väärt ideid ja
                ettevõtmisi
                ning muudab mistahes arengu suures plaanis ikkagi ühetaoliseks ja lahendused
                ebaefektiivseks.
                &lt;/p&gt;
                &lt;br&gt;
                &lt;p&gt;
                Selle näiteks võib tuua mitmeid nähtusi IT ajaloost, mis olid enda ajast niivõrd
                ees, et nad
                olid juba ette hukule määratud. Mainimisväärsemaid näiteid sellest "surnuaiast" on
                nii Charles
                Babbage'i &lt;em&gt;Difference engine&lt;/em&gt; [&lt;a
                href="https://devkarin.github.io/automatic-winner/blog#b1r11"&gt;11&lt;/a&gt;], Eric
                Arthur
                Johnsoni puutetundlike
                ekraanide idee 1960ndatest
                (publitseeritud aastal 1965) [&lt;a
                href="https://devkarin.github.io/automatic-winner/blog#b1r3"&gt;3&lt;/a&gt;, &lt;a
                href="https://devkarin.github.io/automatic-winner/blog#b1r12"&gt;12&lt;/a&gt;], aga
                ka näiteks
                Google prillid (&lt;em&gt;Google Glass&lt;/em&gt;) (avalik
                lansseerimine aastal 2014) [&lt;a
                href="https://devkarin.github.io/automatic-winner/blog#b1r13"&gt;13&lt;/a&gt;].
                Difference engine
                projekti ebaõnnestumise
                üle diskuteeritakse
                tänini, kuid metallitööstuse tollase võimekuse toota vajalikke komponente ning
                Babbage'i enda
                isiku kõrval, oli kindlasti põhjuseks ka see, et skeptikud leidsid, et sellist
                masinat pole vaja
                - on olemas tabelid, mida arvutamisel kasutada [&lt;a
                href="https://devkarin.github.io/automatic-winner/blog#b1r11"&gt;11&lt;/a&gt;].
                &lt;/p&gt;
                &lt;br&gt;
                &lt;p&gt;
                Nagu innovatiivsete ideede puhul sageli, jääb kriitikutele hammaste vahele praegune
                rohmakas
                disain ja teostus, kuid nad vaatavad täiesti mööda tulevikupotentsiaalist. Ka Google
                Glass'i,
                mis tavakasutuses oma õiget kandepinda ei leidnud kritiseeriti nii hinna,
                privaatsuse, kui ka
                turvalisuse (sealhulgas meditsiinilises mõttes) seisukohast [&lt;a
                href="https://devkarin.github.io/automatic-winner/blog#b1r13"&gt;13&lt;/a&gt;, &lt;a
                href="https://devkarin.github.io/automatic-winner/blog#b1r14"&gt;14&lt;/a&gt;], aga
                eelkõige jäi
                populaarsus saavutamata seetõttu, et selliste prillide kasutamist peeti lihtsalt
                imelikuks ja
                need ei vastanud kasutajate ootustele.
                &lt;/p&gt;
                &lt;br&gt;
                &lt;p&gt;
                Paljudel oma ajast ees olevatel nähtustel on omadus uuel kujul varem või hiljem
                tagasi tulla,
                mõned aga jäävad mingil kujul hingitsema ja oma aega ootama. Nii leidsid Babbage'i
                ideed
                &lt;em&gt;Difference engine&lt;/em&gt;'ist ja &lt;em&gt;Analytical
                engine&lt;/em&gt;'ist aegu hiljem sõltumatult oma koha
                ikkagi
                infotehnoloogia arengus [&lt;a
                href="https://devkarin.github.io/automatic-winner/blog#b1r11"&gt;11&lt;/a&gt;],
                puutetundlikud
                ekraanid said õige hoo sisse
                2007. aastal iPhone
                tulekuga [&lt;a
                href="https://devkarin.github.io/automatic-winner/blog#b1r3"&gt;3&lt;/a&gt;, &lt;a
                href="https://devkarin.github.io/automatic-winner/blog#b1r12"&gt;12&lt;/a&gt;] ja
                &lt;em&gt;Google Glass&lt;/em&gt; jäi hingitsema
                äritootena, pärast mida on konkurendid sarnaste
                toodetega järgemööda lagedale tulnud.
                &lt;/p&gt;
                &lt;br&gt;
                &lt;p&gt;
                Abstraktsematest ideedest on kaugtöö IT vallas selline, mis pole veel päris õiget
                käiku saanud.
                Kuigi tänapäevases mõistes kaugtöö juured IT alal ulatuvad vähemalt 1979ndasse
                aastasse, kui IBM
                seda eksperimendina mõnede inseneridega katsetas [&lt;a
                href="https://devkarin.github.io/automatic-winner/blog#b1r15"&gt;15&lt;/a&gt;] ja ka
                viimaste
                aastate pandeemia on
                sellesuunalist arengut tagant tõuganud, piiravad ka tehnoloogiaettevõtted, kelle
                töötajail pole
                vähimatki põhjust kontoris töötada, kaugtööd ja seda eelkõige kaugtöö iseloomust
                tuleneva
                nõrgeneva kontrolli üle oma töötajate üle.
                &lt;/p&gt;
                &lt;br&gt;
                &lt;p&gt;
                Kaugtöö ei ole endiselt praegu veel normaalsus, vaid tingimisi aktsepteeritav vorm
                töötamiseks,
                mis kumab läbi nii seadusandlusest, aga selles võib iga töölekandideerija ka ise
                veenduda. Isegi
                kui see kandideerimisvoorus välja ei paista, saab töötajale üsna kiiresti selgeks
                tema
                ebavõrdsem seisund nii infovahetuse, hüvede, tunnustuse kui ka suhtumise koha pealt,
                olgu
                selleks siis internetikulud, mida tööandja kodus töötajale ei kompenseeri, samas kui
                kontoris
                töötajatele võimaldab tööandja oma kulul interneti kasutamist vaikimisi, snäkid ja
                lõunasöök
                tööandja poolt, millega kodus töötajaid ei tule mõttessegi kostitada või siis
                videokõne abil
                koosolekutest osa võtvate kaugtöötajate ignoreerimine ja unustamine. Seega võib üsna
                kindlalt
                väita, et kaugtöö idee on oma ajast endiselt veel pisut ees ja see lihtsalt
                hingitseb
                kuidagimoodi.
                &lt;/p&gt;
                &lt;br&gt;
                &lt;h4&gt;Veel halb, kogemata halb või disainitud olema halb?&lt;/h4&gt;
                &lt;p&gt;
                Kriitikutele ja skeptikutele ei saa pahaks panna nende kalduvust innovatiivseid
                ideid, nähtusi
                ja tooteid välja suretada. Väga uuenduslikul ja tulevikupotentsiaaliga nähtusel ja
                halval ideel
                ongi väga raske vahet teha - see, mis tänaste teadmiste, võimaluste ja oskuste
                kontekstis ei
                tööta või töötab halvasti, võib tulevikuvõimaluste ja teadmiste juures vastuvõetav,
                populaarne
                või isegi asendamatu lahendus.
                &lt;/p&gt;
                &lt;br&gt;
                &lt;p&gt;
                Pole vist olemas inimest, kes poleks juba lapsepõlves korduvalt kuulnud, olenemata
                täpsest
                sõnastusest, et harjutamine teeb meistriks. Nii ka ideed, teadmised, oskused, tooted
                ja teenused
                küpsevad ajas, kui vaid neisse õigesti energiat suunata (&lt;em&gt;deliberate
                practice&lt;/em&gt;).
                Sellele vaatamata
                on eduks ja esiletõusuks sageli vaja ka parajal määral õnne. Ka kultuuriruum ja
                poliitiline
                režiim, milles neid ideid või nähtusi kultiveeritakse, mängib nende edus olulist
                rolli. Nii
                näiteks suudavad suletud ühiskonnad ja totalitaarsed režiimid sageli nahka keerata
                ka väga häid
                ideid või valikuliselt võimestada kohati kaheldava väärtusega tehnoloogilisi
                saavutusi
                võimulolijate subjektiivusest lähtudes. Seega kokkuvõttes halb lahendus või nähtus
                võib ka
                sündida väärkasutuse kaudu. Tüürides poliitikast eemale, on ka monopolidel,
                tahtlikult ja
                teadlikult või mitte, väga sarnane mõju.
                &lt;/p&gt;
                &lt;br&gt;
                &lt;p&gt;
                Microsoft on läbi aegade olnud üks kontserne, kes on korduvalt turule toonud
                kaheldava
                väärtusega või halbu lahendusi. Siiski, ajapikku on Microsoft suutnud tõenäoliselt
                tänu küllalt
                suurele kasutajate hulgale ja nii mõneski nišis monopoolsele seisundile, aga küllap
                ka
                agressiivsele turundusele kuidagi ikka toime tulla ja oma tooteid parendada. Nii
                mõnelgi lugejal
                on tõenäoliselt meeles nii Windows Vista [&lt;a
                href="https://devkarin.github.io/automatic-winner/blog#b1r16"&gt;16&lt;/a&gt;] ja
                Windows 8 [&lt;a
                href="https://devkarin.github.io/automatic-winner/blog#b1r17"&gt;17&lt;/a&gt;] kui
                ka kohati siiani palju
                pahameelt põhjustavad Windows operatsioonisüsteemi kohati ootamatud, salajased ja
                möödapääsmatud
                uuendused. Väidetavalt kaotas 2015ndal aastal Saksamaa teise liiga korvpallimeeskond
                mängu ja
                langes madalamasse liigasse just Windows uuenduste tõttu - mäng hilines üle lubatud
                aja Windows
                uuenduste tõttu punktitabeli sülearvutis [&lt;a
                href="https://devkarin.github.io/automatic-winner/blog#b1r18"&gt;18&lt;/a&gt;]. Pole
                teada, kas ja kui palju
                fataalseid juhtumeid
                on Windows uuendused põhjustanud.
                &lt;/p&gt;
                &lt;br&gt;
                &lt;p&gt;
                Google ja Facebook on korduvalt olnud huviorbiidis kasutajaandmete
                privaatsusküsimustesse
                puutuvas [&lt;a
                href="https://devkarin.github.io/automatic-winner/blog#b1r19"&gt;19&lt;/a&gt;, &lt;a
                href="https://devkarin.github.io/automatic-winner/blog#b1r20"&gt;20&lt;/a&gt;].
                Facebookiga seotud Cambridge
                Analytica skandaal on kurikuulus ning mõlemad
                kontsernid on korduvalt trahvitud või trahviohus kasutajate andmete kogumise ja
                kasutamise eest
                ilma kohase nõusolekuta. Ühest küljest on arusaadav, et ettevõtted püüavad oma
                tooteid
                kasutajate andmeid kogudes paremaks disainida, teisalt muudab selline andmete
                kogumine
                kasutajakogemuse halvemaks ja on seotud kasutajate usalduse kaotamisega.
                &lt;/p&gt;
                &lt;br&gt;
                &lt;p&gt;
                Mõnikord on kasutajad need, kes tooteid või teenuseid väärkasutavad, muutes need
                kokkuvõttes
                halbadeks lahendusteks. Nii näiteks juhtus Microsoft Tay botiga 2016ndal aastal,
                mille kasutajad
                rassistlikuks koolitasid [&lt;a
                href="https://devkarin.github.io/automatic-winner/blog#b1r21"&gt;21&lt;/a&gt;]. Ka
                teised AI mudelid
                on näidanud märke
                sarnasest efektist [&lt;a
                href="https://devkarin.github.io/automatic-winner/blog#b1r22"&gt;22&lt;/a&gt;],
                mis pole väga üllatav, sest (kui meenutada postituse algust), siis inimene üritab
                masinad panna
                mõtlema, käituma ja välja nägema endasarnastena.
                &lt;/p&gt;
                &lt;br&gt;
                &lt;p&gt;
                Mõned ideed või nähtused, mis ongi disainitud olema halvad, leiavad aga
                üllatuslikult oma koha
                innovatiivsete või kasulike lahenduste hulgas. Nii näiteks võib esoteerilisi
                programmeerimiskeeli (esolangs) esmapilgul pidada täiesti kasututeks, sest nad ongi
                disainitud
                olema kasutud, keerulised, aeglased ja naeruvääristama programmeerimiskeelte
                moevoolusid, aga
                teisest küljest on neil ka kasulik külg - nende loojad on neid keeli luues kogemuste
                või
                analüüsi kaudu tuvastanud ja keele loomisega näitlikult kirjeldanud terve hulga
                programmeerimiskeelte omadusi, mis on tüütud, kasutud, keerulised ja millel tuleviku
                keeltes
                enam kohta ei peaks olema.
                &lt;/p&gt;
                &lt;br&gt;
                &lt;p&gt;
                Suhteliselt selge on, et nii infotehnoloogias kui mistahes muul alal on halb toode
                see, mis pole
                hoolikalt läbi mõeldud või on lohakalt või rutakalt teostatud, vaatamata sellele, et
                on teada,
                millist riski see endas kätkeb.
                &lt;/p&gt;
                &lt;br&gt;
                &lt;p&gt;
                Euroopa Kosmoseagentuuri ESA kanderakett Ariane 5, mida opereeris ja arendas
                Prantsuse ettevõte
                Arianespace ja mis pidi satelliite orbiidile transportima, hävines 1996ndal aastal
                õhkutõusu
                järel, tolmustades miljardid dollarid ja üle kümne aasta tööd, mis sellesse oli
                investeeritud.
                Katastroofi põhjustas juhtimissüsteemi tarkvaraviga - Ariane 5-l kasutati Ariane 4
                jaoks mõeldud
                tarkvara. Efektiivsuse kaalutlustel oli tarkvara koodis puudulik vigade käsitlemine
                mõnede
                muutujate puhul, sest arvati, et see pole tarvilik - turvavaru on piisav ning
                väärtusi, mis
                erindeid tekitavad ei saa tekkida muudest piirangutest tulenevalt . Kui seda
                tarkvara kasutati
                Ariane 5-l, siis need piirangud ületati ja üks nendest veaohtlikest muutujatest
                põhjustas
                protsessorilõksu (&lt;em&gt;trap&lt;/em&gt;), mis tekkis 64-bitise ujukomaarvu
                teisendamisel 16-bitiseks
                täisarvuks.
                Tegelikult seda vigast koodi sisaldavat programmi osa Ariane 5 juhtimiseks vaja ei
                olnudki, aga
                juhtimissüsteem otsustati tervikuna Ariane 4-lt üle võtta. Samuti võinuks
                katastroofi vältida,
                kui kohe pärast õhkutõusmist oleks see programm peatunud, kuid insenerid otsustasid
                selle igaks
                juhuks veel 40 sekundiks tööle jätta. Umbes 37 sekundit pärast starti lülitus
                juhtimissüsteem
                välja ja käivitus raketi enesehävitusmehhanism. [&lt;a
                href="https://devkarin.github.io/automatic-winner/blog#b1r18"&gt;18&lt;/a&gt;]
                &lt;/p&gt;
                &lt;br&gt;
                &lt;p&gt;
                Kui juba Ariane 5 juhtumi puhul võiks küsida, mis oli arendajatel ja inseneridel
                arus, et
                niivõrd kaaluka, kalli ja mistahes aspektist vaadatuna riskantse projekti puhul
                jäeti tarkvara
                sobivus põhjalikult üle vaatamata, siis järgnev juhtum on enam kui šokeeriv, seda
                enam, et seda
                ei põhjustanud üks programmeerimisviga, vaid vilets tarkvaradisain ja halbade
                arenduspraktikate
                rakendamine.
                &lt;/p&gt;
                &lt;br&gt;
                &lt;p&gt;
                1982. aastal tootis Atomic Energy of Canada Limited radiatsiooniteraapia masina
                Therac-25
                vähipatsientidele. Varasemalt oli sarnaseid masinaid kahasse prantslastega toodetud.
                Nii nagu ka
                Ariane 5 puhul, võeti Therac-25 puhul varasematelt mudelitelt tarkvara üle. Therac
                varasematel
                mudelitel puudus aga pardakompuuter, mida masinate juhtimiseks kasutada ja
                "ohutuslukkudena"
                tugineti varasematel versioonidel riistvarale ja mehaanilistele piirajatele, samas
                kui Therac-25
                ohutus tugines tarkvarale. Nagu aga öeldud, oli tarkvara halvasti disainitud, mõned
                varasemad
                vead olid parandamata ja vähe sellest, et seda tarkvara polnudki võimalik
                korralikult testida,
                ei testitud Therac-25 masinaid terviklikena enne nende kokkupanekut
                meditsiiniasutustes. Kui
                masin andiski üsna üldisi veateateid, lubas see ainsa klahvivajutusega tööd jätkata,
                muutmata
                parameetreid. Masin alustas tööd vaatamata sellele ja enne seda, kui patsient oli
                õiges asendis
                ja kuigi radiotehnikutelt tuli signaale, et masin põhjustab patsientidele
                tervisekahjustusi,
                väitis ettevõte, et radiatsiooni üledoos on võimatu ja kinnitas, et võimalikud
                masina vead on
                parandatud, mis polnud tegelikkuses tõsi. Therac-25 tarkvara ülevaatamine toimus
                ettevõttesiseselt ja sõltumatut osapoolt polnud sellesse kaasatud. [&lt;a
                href="https://devkarin.github.io/automatic-winner/blog#b1r23"&gt;23&lt;/a&gt;, &lt;a
                href="https://devkarin.github.io/automatic-winner/blog#b1r24"&gt;24&lt;/a&gt;]
                &lt;/p&gt;
                &lt;br&gt;
                &lt;p&gt;
                Kuigi vigu, mida Therac-25 arendamisel tehti, oli hulgaliselt juhtimisest kuni
                programmeerimiseni, siis radiatsiooni üledoosi otsene põhjus oli võidujooks selle
                programmis
                (&lt;em&gt;race condition&lt;/em&gt;, ajastuse probleem, mille puhul kood ei käitu
                iga
                kord samamoodi).
                Ajavahemikus
                1985-1987 jättis vähemalt kuus patsienti oma elu Therac-25 tarkvara veast alguse
                saanud
                radiatsiooni üledoosi tõttu, mis ületasid sadu kordi lubatud doosi piiri. [&lt;a
                href="https://devkarin.github.io/automatic-winner/blog#b1r23"&gt;23&lt;/a&gt;, &lt;a
                href="https://devkarin.github.io/automatic-winner/blog#b1r24"&gt;24&lt;/a&gt;]
                &lt;/p&gt;
                &lt;br&gt;
                &lt;p&gt;
                Therac-25 juhtum võtab täiesti keeletuks. Siiski ei saa välistada, et taolisi
                ebaeetilisi
                juhtumeid näeme me tulevikus veel. Lähituleviku näitena - kes teab, kuhu oleks
                Elizabeth Holmes
                ja tema 2003. aastal asutatud ettevõte Theranos [&lt;a
                href="https://devkarin.github.io/automatic-winner/blog#b1r25"&gt;25&lt;/a&gt;]
                tüürinud, kui tema
                petturlikku tegevust
                2015. aastal poleks paljastatud.
                Me elame tehnoloogia ajastul, mis on ühtviisi imeline ja täis uskumatuid
                tulevikuvaatega
                nähtusi, aga samas ka trööstitu. Nukraks teeb selle pildi eelkõige inimese rumalus,
                kitsarinnalisus, soov säilitada status quod ja kasuahnus, mis vormivad nii mõnestki
                lootustandvast ideest parimal juhul rea keskpäraseid savikäkke.
                &lt;/p&gt;
                &lt;h4&gt;Viited&lt;/h4&gt;
                &lt;ul&gt;
                &lt;li id="b1r1"&gt;[1] Doug Engelbart Institute. &lt;em&gt;Doug Engelbart Tribute -
                A Paradigm for Humanity's
                Collective
                IQ (2013).&lt;/em&gt; [Video] 2014. &lt;a
                href="https://www.youtube.com/watch?v=vdFejSdS9fs"&gt;https://www.youtube.com/watch?v=vdFejSdS9fs"&lt;/a&gt;
                [Külastatud 09.02.2023].&lt;/li&gt;
                &lt;li id="b1r2"&gt;[2] Netguru, Johnson S. &lt;em&gt;Hidden heroes. A Machine For
                Thinking: How Douglas
                Engelbart
                Predicted The Future Of Computing.&lt;/em&gt; &lt;a
                href="https://hiddenheroes.netguru.com/douglas-engelbart"&gt;https://hiddenheroes.netguru.com/douglas-engelbart&lt;/a&gt;
                [Külastatud 08.02.2023].&lt;/li&gt;
                &lt;li id="b1r3"&gt;[3] Woggon M. &lt;em&gt;A Brief History Of Touchscreen
                Technology: From The IPhone To
                Multi-User
                Videowalls.&lt;/em&gt; Forbes. 20.07.2022. &lt;a
                href="https://www.forbes.com/sites/forbestechcouncil/2022/07/20/a-brief-history-of-touchscreen-technology-from-the-iphone-to-multi-user-videowalls/"&gt;https://www.forbes.com/sites/forbestechcouncil/2022/07/20/a-brief-history-of-touchscreen-technology-from-the-iphone-to-multi-user-videowalls/&lt;/a&gt;.
                [Külastatud 08.02.2023].&lt;/li&gt;
                &lt;li id="b1r4"&gt;[4] Weizenbaum J. &lt;em&gt;ELIZA – A Computer Program For the
                Study of Natural Language
                Communication
                Between Man And Machine.&lt;/em&gt; Communications of the ACM 1966;9(1). &lt;a
                href="https://cse.buffalo.edu/~rapaport/572/S02/weizenbaum.eliza.1966.pdf"&gt;https://cse.buffalo.edu/~rapaport/572/S02/weizenbaum.eliza.1966.pdf&lt;/a&gt;.
                &lt;/li&gt;
                &lt;li id="b1r5"&gt;[5] Netguru, Johnson S. &lt;em&gt;Hidden heroes. Intelligent
                Agent. How Pattie Maes Almost
                Invented
                Social Media.&lt;/em&gt; &lt;a
                href="https://hiddenheroes.netguru.com/pattie-maes"&gt;https://hiddenheroes.netguru.com/pattie-maes&lt;/a&gt;.
                [Külastatud 08.02.2023].&lt;/li&gt;
                &lt;li id="b1r6"&gt;[6] Science Museum Group. &lt;em&gt;From Arpanet To The
                Internet.&lt;/em&gt; &lt;a
                href="https://www.sciencemuseum.org.uk/objects-and-stories/arpanet-internet"&gt;https://www.sciencemuseum.org.uk/objects-and-stories/arpanet-internet&lt;/a&gt;.
                [Külastatud 10.02.2023].&lt;/li&gt;
                &lt;li id="b1r7"&gt;[7] Computer History Museum. &lt;em&gt;Timeline of Computer
                History.&lt;/em&gt; &lt;a
                href="https://www.computerhistory.org/timeline/networking-the-web/"&gt;https://www.computerhistory.org/timeline/networking-the-web/&lt;/a&gt;.
                [Külastatud 09.02.2023].&lt;/li&gt;
                &lt;li id="b1r8"&gt;[8] Cybernetica AS. &lt;em&gt;Andmekaitse ja infoturbe leksikon.
                Morris worm.&lt;/em&gt; &lt;a
                href="https://akit.cyber.ee/term/2012-morris-worm"&gt;https://akit.cyber.ee/term/2012-morris-worm&lt;/a&gt;.
                [Külastatud 08.02.2023].&lt;/li&gt;
                &lt;li id="b1r9"&gt;[9] von Neumann J.; Burks A. W. (ed.) (1966). &lt;em&gt;Theory
                of self-reproducing automata.&lt;/em&gt;
                Urbana:
                University of Illinois Press; 1966.&lt;/li&gt;
                &lt;li id="b1r10"&gt;[10] Bossomaier T., D'Alessandro S., Bradbury R.
                &lt;em&gt;Human Dimensions of
                Cybersecurity.&lt;/em&gt; Boca
                Raton: CRC Press; 2019. &lt;a
                href="https://books.google.ee/books?
                id=8lW9DwAAQBAJ&amp;pg=PA3&amp;lpg=PA3&amp;dq=history+of+cybersecurity&amp;source=bl&amp;ots=isKTgW0iRr&amp;sig=
                ACfU3U0Nt9XH6fU5AsJnL0rTO2imVuZfjA&amp;hl=en&amp;sa=X&amp;ved=
                2ahUKEwiog4-D9Yn9AhWNraQKHUijCwk4PBDoAXoECBwQAw#v=onepage&amp;q=history%20of%20cybersecurity&amp;f=false"&gt;https://books.google.ee/books?
                id=8lW9DwAAQBAJ&amp;pg=PA3&amp;lpg=PA3&amp;dq=history+of+cybersecurity&amp;source=bl&amp;ots=isKTgW0iRr&amp;sig=
                ACfU3U0Nt9XH6fU5AsJnL0rTO2imVuZfjA&amp;hl=en&amp;sa=X&amp;ved=
                2ahUKEwiog4-D9Yn9AhWNraQKHUijCwk4PBDoAXoECBwQAw#v=onepage&amp;q=history%20of%20cybersecurity&amp;f=false.&lt;/a&gt;.
                &lt;/li&gt;
                &lt;li id="b1r11"&gt;[11] Computer History Museum. &lt;em&gt;A Brief
                History.&lt;/em&gt; &lt;a
                href="https://www.computerhistory.org/babbage/history/"&gt;https://www.computerhistory.org/babbage/history/&lt;/a&gt;.
                [Külastatud 09.02.2023].&lt;/li&gt;
                &lt;li id="b1r12"&gt;[12] Netguru, Johnson S. &lt;em&gt;Hidden heroes. The Long Road
                To Multitouch: How A Mix Of
                New Ideas
                Shaped The Way We Communicate With Computers.&lt;/em&gt; &lt;a
                href="https://hiddenheroes.netguru.com/hurst-han-kocienda"&gt;https://hiddenheroes.netguru.com/hurst-han-kocienda&lt;/a&gt;.
                [Külastatud 09.02.2023].&lt;/li&gt;
                &lt;li id="b1r13"&gt;[13] Eadicicco L., Peckham M., Pullen J. P., Fitzpatrick A.
                &lt;em&gt;The 20 Most
                Successful
                Technology Failures of All Time.&lt;/em&gt; Time. 03.04.2017. &lt;a
                href="https://time.com/4704250/most-successful-technology-tech-failures-gadgets-flops-bombs-fails/"&gt;https://time.com/4704250/most-successful-technology-tech-failures-gadgets-flops-bombs-fails/&lt;/a&gt;.
                [Külastatud 09.02.2023].&lt;/li&gt;
                &lt;li id="b1r14"&gt;[14] The Clueless Company. &lt;em&gt;4 Awesome Products of Big
                Brands That Failed
                Miserably.&lt;/em&gt; &lt;a
                href="https://www.theclueless.company/failed-products-of-big-brands/"&gt;https://www.theclueless.company/failed-products-of-big-brands/&lt;/a&gt;.
                [Külastatud 10.02.2023].&lt;/li&gt;
                &lt;li id="b1r15"&gt;[15] Toptal LLC. &lt;em&gt;The History of Remote Work,
                1560-Present (with Infographic)
                (Updated).&lt;/em&gt; &lt;a
                href="https://www.toptal.com/insights/rise-of-remote/history-of-remote-work"&gt;https://www.toptal.com/insights/rise-of-remote/history-of-remote-work&lt;/a&gt;.
                [Külastatud 10.02.2023].&lt;/li&gt;
                &lt;li id="b1r16"&gt;[16] WizCase. &lt;em&gt;The 100 Biggest Technology Fails Since
                2011.&lt;/em&gt; &lt;a
                href="https://www.wizcase.com/blog/biggest-tech-failures/"&gt;https://www.wizcase.com/blog/biggest-tech-failures/&lt;/a&gt;.
                [Külastatud 10.02.2023] .&lt;/li&gt;
                &lt;li id="b1r17"&gt;[17] Vox Media LLC. &lt;em&gt;The 84 biggest flops, fails, and
                dead dreams of the decade in
                tech.&lt;/em&gt; &lt;a
                href="https://www.theverge.com/2019/12/20/21029499/decade-fails-flops-tech-science-culture-apple-google-data-kickstarter-2010-2019"&gt;https://www.theverge.com/2019/12/20/21029499/decade-fails-flops-tech-science-culture-apple-google-data-kickstarter-2010-2019&lt;/a&gt;.
                [Külastatud 10.02.2023].&lt;/li&gt;
                &lt;li id="b1r18"&gt;[18] Exo, Hamrouni W. &lt;em&gt;5 of the Biggest Information
                Technology Failures and
                Scares.&lt;/em&gt; Weblog.
                &lt;a
                href="https://www.exoplatform.com/blog/5-of-the-biggest-information-technology-failures-and-scares/"&gt;https://www.exoplatform.com/blog/5-of-the-biggest-information-technology-failures-and-scares/&lt;/a&gt;.
                [Külastatud 10.02.2023].
                &lt;/li&gt;
                &lt;li id="b1r19"&gt;[19] Firewall Times, Heiligenstein M. X. &lt;em&gt;Google Data
                Breaches: Full Timeline
                Through 2023.&lt;/em&gt;
                &lt;a
                href="https://firewalltimes.com/google-data-breach-timeline/"&gt;https://firewalltimes.com/google-data-breach-timeline/&lt;/a&gt;.
                [Külastatud 10.02.2023].
                &lt;/li&gt;
                &lt;li id="b1r20"&gt;[20] Firewall Times, Heiligenstein M. X. &lt;em&gt;Facebook
                Data Breaches: Full Timeline
                Through 2022.&lt;/em&gt;
                &lt;a
                href="https://firewalltimes.com/facebook-data-breach-timeline/"&gt;https://firewalltimes.com/facebook-data-breach-timeline/&lt;/a&gt;.
                [Külastatud 10.02.2023].
                &lt;/li&gt;
                &lt;li id="b1r21"&gt;[21] Wakefield J. &lt;em&gt;Microsoft chatbot is taught to
                swear on Twitter.&lt;/em&gt; BBC News.
                24.03.2016. &lt;a href="https://www.bbc.com/news/technology-35890188"&gt;&lt;/a&gt;.
                [Külastatud
                10.02.2023].&lt;/li&gt;
                &lt;li id="b1r22"&gt;[22] Verma P. &lt;em&gt;These robots were trained on AI. They
                became racist and sexist.&lt;/em&gt; The
                Washington
                Post. 16.07.2022. &lt;a
                href="https://www.washingtonpost.com/technology/2022/07/16/racist-robots-ai/"&gt;https://www.washingtonpost.com/technology/2022/07/16/racist-robots-ai/&lt;/a&gt;.
                [Külastatud 10.02.2023].&lt;/li&gt;
                &lt;li id="b1r23"&gt;[23] Ethics Unwrapped - McCombs School of Business - The
                University of Texas at
                Austin.
                &lt;em&gt;Therac-25.&lt;/em&gt; &lt;a
                href="https://ethicsunwrapped.utexas.edu/case-study/therac-25"&gt;https://ethicsunwrapped.utexas.edu/case-study/therac-25&lt;/a&gt;.
                [Külastatud 10.02.2023].&lt;/li&gt;
                &lt;li id="b1r24"&gt;[24] Leveson N. G. &lt;em&gt;The Therac-25: 30 Years
                Later.&lt;/em&gt; Computer. 2017;50(11): 8-11. &lt;a
                href="https://www.computer.org/csdl/magazine/co/2017/11/mco2017110008/13rRUxAStVR"&gt;https://www.computer.org/csdl/magazine/co/2017/11/mco2017110008/13rRUxAStVR&lt;/a&gt;.
                &lt;/li&gt;
                &lt;li id="b1r25"&gt;[25] Bundl, Engelen J. &lt;em&gt;13 Failed Innovations and How
                to Avoid Them.&lt;/em&gt; &lt;a
                href="https://www.bundl.com/articles/examples-13-failed-innovations-corporate-startups"&gt;https://www.bundl.com/articles/examples-13-failed-innovations-corporate-startups&lt;/a&gt;.
                [Külastatud 10.02.2023].&lt;/li&gt;
                &lt;/ul&gt;
            </description>
        </item>
    </channel>
</rss>